---
layout: post
title: Przemek na Grand Prix Strefa MTB Sudety 2024
date: 2024-05-13T08:58:19.386Z
image: assets/uploads/gp-strefa-mtb-2024.jpg
categories:
  - Aktualności
  - Zawody
tags:
  - Strefa MTB Sudety
  - Bystrzyca Górna
author: ola
---
Grand Prix Strefa MTB Sudety po pięciu latach przerwy znów wpisało się do kalendarza zawodów MTB. Chyba nas tam jeszcze nie było...🤔 Ale nic straconego! 😃 Tę imprezę odwiedził i opisał swoje na niej przygody nasz zawodnik: Przemysław Tabaka.
<!--more-->

Jest 12 maja, dzień zawodów GP Strefy MTB Sudety. Stoję na starcie w Bystrzycy Górnej. Trasa maratonu poprowadzona jest drogami Strefy MTB Sudety i po Parku Krajobrazowym Gór Sowich. Przewidziane są dwie trasy: MEGA 49 km 1640 m UP i MINI 23 km i 830 m UP (wg gpx, w opisach 50 i 30 km 🤔)

Startuję na dystansie Mega. Do wyścigu podchodzę z dużym dystansem gdyż wiem co mnie czeka i na co się piszę, dobitnie mi to uzmysłowił objazd trasy zrobiony tydzień przed startem. Trasa bardzo, ale to bardzo wymagająca. Przy tym świetnie oznaczona. Strome, kamieniste, wręcz usiane głazami ścianki. Podjazdy jak i zjazdy bardzo wyrafinowane, jednym słowem ogień 🔥 a w Górach Sowich pierwszy raz nie byłem...

Jednak coś poszło nie tak... 

Po starcie, na 8 km przebijam koło. Nerwówka. Naprawa zajmuje dluższą chwilę, pomaga mi jeden z  zawodników (Rado, bardzo dziękuję 👊). No to dalej! w drogę! Po przejechaniu kolejnych 4 km znowu awaria koła 😠 drugiej dętki już nie mam, a tej nie daje się naprawić... koniec... porażka... Po dłuższym oczekiwaniu na kogokolwiek zjawia się zawodnik z trasy mini. Pytam czy nie ma "przypadkiem" dętki. Pożyczyć, dać, sprzedać 😬 Słyszę "MAM"!! 😅 szybka naprawa ale czasu tyle już upłynęło, że zostaję na samym końcu próbując wszystkich gonić... to koniec... psycha siadła... Myślę: do rozjazdu na Mini i do mety - ale jednak nie! 😆  i ruszam dalej na Mega 🙃

Błotniste i śliskie podjazdy dały w kość, zrezygnowany dojeżdżam do Koziego Siodła gdzie para z obsługi mnie motywuje żeby jechać dalej "tylko 😉 20 km Ci zostało, więc większość za Tobą 💪". Dobra, jadę dalej, tocząc walkę z samym sobą żeby tylko dotrwać do mety. Na koniec 🍒 na torcie:  Bike Park Walim MTB i największy w Polsce Rock Garden, na którym odbywają się zawody XC 🔥 Taka mała nagroda pocieszenia 😄😅 Na metę przyjeżdżam na samym końcu nie mieszcząc się w limicie, nie zostaję więc sklasyfikowany 😔 Porażka? Tak, ale tego dnia wygrywam z samym sobą, a i takie doświadczenia też są po coś 😏

Mimo to polecam GP Strefy MTB Sudety, zwłaszcza harpaganom z Komorniki MTB Team 👌😎

PS. Podziękowania dla obsługi na Kozim Siodle za pomoc i motywację  🫶

Wyniki: <https://time-sport.pl/wyniki-12-05-2024-grand-prix-strefy-mtb-sudety-2024-swidnica-walim/>

Oj pechowy ten start, ale szacunek człowieku za walkę do końca i za pozytywne, mimo wszystko, podejście do sprawy. Jesteś wielki!👍
Komorniki MTB Team - zawsze w dobrym kierunku 🙂