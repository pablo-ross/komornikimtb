---
layout: post
title: Komorniki MTB Team na 6. Biegu Poznaniaka dla Przedszkolaka
date: 2023-05-17T07:31:16.651Z
image: assets/uploads/kmtb-bieg-poznaniaka-przedszkolaka-2023.jpg
categories:
  - Aktualności
  - Zawody
tags:
  - Bieg Poznaniaka dla Przedszkolaka
  - Wielkopolski Park Narodowy
author: ola
---
W słoneczną, lecz wietrzną, sobotę 13 maja odbył się już 6. Bieg Poznaniaka dla Przedszkolaka zorganizowany przez Stowarzyszenie na Rzecz Edukacji Dzieci i Młodzieży z Autyzmem „Aperio", które przez szereg swoich działań wspiera dzieci z autyzmem. Cały dochód z biegu został przekazany właśnie na podopiecznych tego Stowarzyszenia.
<!--more-->

Zawody miały miejsce na pięknych trasach trailowych w Wielkopolskim Parku Narodowym ze startem i metą na terenie Muzeum Narodowe Rolnictwa i Przemysłu Rolno-Spożywczego w Szreniawie . 

Na tegorocznej edycji zawodów rywalizowano na kilku dystansach: biegi dziecięce i młodzieżowe (200m, 600m, 1000m i 2000m), marsz Nordic Walking 5km, bieg na dystansie 5km oraz - po raz pierwszy - bieg główny na dystansie 10km. 

I to właśnie na tym najdłuższym dystansie w gronie ponad 70 zawodników wystartowali dwaj zawodnicy Komorniki MTB Team: Marcin Przybyła oraz Jakub Jezierski. 

Trasa biegu na dystansie 10 km zaczęła się mocnym podbiegiem pod wieżę Bierbaumów co oczywiście od razu wprowadziło zawodników na wysokie poziomy tętna ❤❤️

Następnie, po zbiegu, trasa prowadziła płaską aleją w stronę jeziora Jarosławieckiego, jednak silny wiatr hulający po polach i wiejący prosto w twarz nie pozwalał ustabilizować pulsu 🥵 Po dobiegnięciu do jeziora Jarosławieckiego do pokonania był malowniczy fragment w lasach WPN, gdzie wreszcie można było odpocząć od wiatru. Po wybiegnięciu z lasu pozostał powrót aleją wśród pól i finisz na krętych dróżkach muzeum w towarzystwie wspaniale dopingujących kibiców. 

Nasi zawodnicy dali z siebie wszystko i na mecie mieliśmy tego efekty: Marcin stanął na 3️⃣ stopniu podium w swojej kategorii wiekowej 🔥 a Jakubowi udało się ukończyć zawody na 🔟 miejscu open 💪 Gratulacje!

Charytatywna idea biegu, różnorodna malownicza trasa i wspaniała organizacja - to są powody, dla których jesteśmy tu nie pierwszy raz i w przyszłym roku również nie może nas zabraknąć na kolejnej edycji biegu, aby dołożyć swoją cegiełkę dla działalności Stowarzyszenia. Do zobaczenia 👊

Szczegółowe wyniki na stronie: <https://time4run.com.pl/imprezy/bieg-poznaniaka-dla-przedszkolaka/>

Komorniki MTB Team - zawsze w dobrym kierunku🙂 