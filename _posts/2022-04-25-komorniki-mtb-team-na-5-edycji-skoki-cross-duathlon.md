---
layout: post
title: Komorniki MTB Team na 5. edycji Skoki Cross Duathlon
date: 2022-04-24T15:04:31.778Z
image: assets/uploads/kmtb-skoki-xd-2022.jpg
categories:
  - Aktualności
  - Zawody
tags:
  - Cross Duathlon
  - Skoki Cross Duathlon
  - Duo Cykl Wielkopolska
author: ola
---
Start na ZŁOTY🥇 MEDAL 🥇 BRAWO IZA‼️ 5 Edycja zawodów Skoki Cross DUATHLON cyklu Duo Cykl Wielkopolska  za nami. To pierwsza z dwóch bliźniaczych imprez cross-duathlonowych rozgrywanych w województwie wielkopolskim, na malowniczych terenach gmin Skoki i Czerwonak.
<!--more-->

Impreza zdobyła już serca miłośników duatlonu w wersji terenowej, w tym naszych zawodników, których nie mogło na niej zabraknąć. W tym roku wystartowało indywidulanie lub w sztafetach 165 osób. Impreza firmowana jest przez Miasto i Gminę Skoki, która ufundowała nagrody dla najlepszych. 

Po wielu zimnych dniach kwietnia pogoda wszystkich pozytywnie zaskoczyła dodając energii słońcem i przyjemnym ciepełkiem. Jak to przy pierwszym starcie sezonu bywa ekscytacja sięgała orbit a adrenalina buzowała. Tego dnia wszystko się zgadzało a medalowy finał był wisienką 🍒na torcie🎂 😁

Jak na duathlon przystało zawodnicy zmagali się z kolejno z: 🏃‍♀️ Biegiem 5,4 km, 🚴‍♂️ Rowerem 17 km i 🏃 Biegiem 2,7 km.

Trasa biegowa raczej płaska, w pętlach, częściowo po lesie, częściowo wzdłuż drogi po asfaltowej dróżce rowerowej. 

Trasa rowerowa z niewielkimi przewyższeniami, prowadzona twardymi duktami leśnymi, choć miejscami piaszczysta, urozmaicona w tym roku podjazdem (dla chętnych) po schodach, zaraz za stalowym mostkiem.

Po ściganiu na rowerze kolejny bieg, już prosto do mety po medal 😉 i walka z ponowną mobilizacją mięśni, które zdążyły się już przecież zmęczyć a potem ostygnąć w trakcie pedałowania.

Iza stanęła na podium, zajmując 1️⃣ miejsce w swojej kategorii wiekowej 🏆🥇 Wielkie gratulacje !!🎉👏 Doświadczenie i wytrwałość zaprocentowały 👍

Nasz klub reprezentowali:

* Iza Michalak
* Marcin Przybyła
* Artur Owczarek
* Jakub Piątek
* Tomek Michalak

Więcej zdjęć: <https://www.facebook.com/Komorniki.MTB/posts/3154502388200735>

Jak na cykl przystało, widzimy się na drugich zawodach w Czerwonaku już 25.09.2022!

Komorniki MTB Team - zawsze w dobrym kierunku 🙂