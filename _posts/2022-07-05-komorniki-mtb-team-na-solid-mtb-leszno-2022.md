---
layout: post
title: Komorniki MTB Team na Solid MTB Leszno 2022
date: 2022-06-29T15:01:20.357Z
image: assets/uploads/kmtb-solid-leszno-2022.jpg
categories:
  - Aktualności
  - Zawody
tags:
  - Solid MTB
  - Solid MTB Leszno
  - Leszno
author: ola
---
Leszno to miasto, które ściganie ma wpisane w swoje DNA. Rywalizuje się tu zarówno na torze (żużel), na niebie (szybownictwo) oraz - co najbliższe naszym sercom ♥️ również na rowerach.
<!--more-->

Okolice tego urokliwego wielkopolskiego miasta od lat stanowią arenę zmagań dla jednego z naszych ulubionych 🤗 lokalnych cykli maratonów rowerowych - Solid MTB.

W opinii kolarzy arenę wymagającą, bo kto choć raz tu przyjechał i miał okazję zdobyć szczyt Góry Św. Jadwigi (150m n.p.m.), zmierzyć się ze ścianką zwaną wymownie „Killer”☠️, czy pokonać wąski i ekscytujący do granic możliwości trawers krawędzią „Żwirowni” ten wie, że w Lesznie zawsze można liczyć na sporą dawkę adrenaliny i rowerowych emocji. 💪

Dla nas te emocje są wyjątkowe z jeszcze jednego  powodu. Nie wszyscy pewnie wiedzą, ale to właśnie w Lesznie kilka lat temu podczas zawodów powstał pomysł utworzenia czegoś co do dziś łączy nas 🤝 w rowerowej pasji, czyli naszego klubu - Komorniki MTB Team. 💚🖤

Być może właśnie ten historyczny fakt ☝️powoduje, że rok do roku podczas „leszczyńskiej” edycji cyklu nasze zielono-czarne koszulki widać praktycznie na każdym kroku!

Można powiedzieć, że frekwencyjna tradycja została podtrzymana również w tym roku, bo na starcie ósmej już odsłony cyklu Solid MTB 2022 wśród 286 kolarzy zameldowała się spora grupa naszych reprezentantów. 👍

Dla większości był to kolejny start w Lesznie i szansa na weryfikację aktualnej dyspozycji oraz poprawę osobistych „PR-ów”. 🏅 Ale byli też wśród nas tacy, którzy pierwszy raz mieli okazję zmierzyć się ze wszystkimi wspomnianymi na początku postu „smaczkami” trasy wytyczonej wśród krętych, wąskich i miejscami zaskakująco stromych ścieżek Nadleśnictwa Karczma Borowa.  

Z pewnością jednym i drugim dodatkowe „atrakcje” postanowiła zapewnić pogoda, która w niedzielne przedpołudnie wywindowała wskazania lokalnych termometrów 🌡 grubo powyżej 35-tej kreski w cieniu! 🥵 

Oj trzeba przyznać, że tegoroczne lato postanowiło solidnie przetestować nasze organizmy pod kątem wytrzymałości na tropikalne wręcz temperatury. 😎 … a przecież to dopiero początek wakacji! 😅

Komorniki MTB Team podczas Solid MTB w Lesznie reprezentowali:

Na dystansie MEGA: 42.5 km, ok 700m UP

* Jacek Grajser (6 msc. w kat. M4 👏)

Na dystansie MINI: 25.5km, ok 350m UP

* Przemysław Marek
* Mateusz Koszyczarek
* Krzysztof Skaza
* Michał Piątek
* Zbigniew Bocian
* Mariusz Bocian 

i … Jakub Piątek (tym razem w roli kibica  🙌 i fotografa 📷) 😉

Wyniki znajdziecie w linku: <https://domtel-sport.pl/wyniki,zawody,5315>

Komorniki MTB Team - zawsze w dobrym kierunku 🙂 