---
layout: post
title: Komorniki MTB Team na Bike Maraton Miękinia 2023
date: 2023-04-24T08:25:38.445Z
image: assets/uploads/kmtb-bike-maraton-miekinia-2023.jpg
categories:
  - Aktualności
  - Zawody
tags:
  - Bike Maraton Miękinia
  - Bike Maraton
  - Miękinia
author: ola
---
Bike Maraton Miękinia 2023 to tradycyjnie miejsce inauguracji ścigania w ramach cyklu Bike Maraton. W tym roku pogoda postanowiła zrekompensować wszystkim nie najładniejszą jak dotąd wiosnę fundując nam tego dnia nieomal letnią aurę.
<!--more-->

Idealne warunki pogodowe sprawiły, że na starcie pojawiło się ponad 1200 😱😱 wygłodniałych bikemaratonowych tras uczestników. Dla wielu był to pierwszy w tym roku sprawdzian formy i weryfikacja tego, jak udało się przepracować zimę.

Punktualnie o 11:00 na trasę wyrusza pierwszy sektor. My jeszcze w blokach startowych czekamy na start naszych, czyli 4 i 7. Plan na wyścig każdy ma swój: pojechać razem tak długo jak się da, zmieścić się w założonym czasie bądź też tylko - lub aż - ukończyć.

Trasa wyścigu jakby trochę zmieniona w stosunku do ubiegłego roku (nowe odcinki znakowanych singli??) ale większość znajoma. Stały punkt programu to korek przy przejeździe przez jeziorko pod mostkiem na pierwszych kilometrach i pierwsze rozterki: czekamy po lewej w kolejce do kładki (pogoda ładna szkoda się ubłocić😁) czy jedziemy środkiem? Przecież nie jest tak głęboko 😉 Jak się potem okaże to nie jedyne miejsce gdzie można się zmoczyć 😁 więc wybór środka jak najbardziej słuszny 😄

Od tego momentu tłum startowy zaczyna się luzować. Maraton płaski (statystycznie😏), to jest i gonitwa. Pojawiają się pierwsze odcinki singlowe, jakieś krótkie podjazdy i zjazdy, sporo zabawy, ale też dużo pracy. Tempo się nieco rwie, tam gdzie można ciśniemy by przeskoczyć z grupki do grupki. Niestety tempo jakie narzucił Roland z Krzysztofem dla Tomka okazuje się za mocne 😢 a że do mety jeszcze sporo wyzwań, dalej jedzie już swoje. A panowie jadą razem mając jakby synchronicznie "dzień konia" 💪💪😎

Kolejne kilometry trasy to ciekawe single po lasach, kręte, ciasne, dziurawe, góra-dół, ze zmienną nawierzchnią pod kołem i różnymi niespodziankami, przeplatane płaskimi odcinkami, które to znów pełne są kamieni, dołów, błota, kałuż czy też, dla odmiany, piachu. Praktycznie nie ma miejsca na złapanie oddechu, bo nawet na prostych nie jest tak prosto. Fragmenty błotnisto-podmokłe są tak rozległe, że już nikt nie ma dylematu którędy jechać by się nie pobrudzić 😆 Tu natura nie pozostawia wyboru: jedziemy środkiem bo najpewniej, a błotem, które zebraliśmy na rowerach zajmniemy się na mecie 🥴

Wraz z przybywającymi na liczniku kilometrami zapas sił jakoś dziwnie szybko ubywa a trasa nie staje się ani trochę lżejsza. Wręcz przeciwnie, sekcja singletracków po rozjeździe Classic/Mega to taki zestaw na dobicie przeciwnika i to zaraz po najwiekszym błotnym spa tego dnia, które to dociera we wszystkie zakamarki roweru i naszych teamowych ciuszków. Przyszedł czas na pytania w głowie: daleko jeszcze? po co ja to robię? gdzie jest ten ostatni kilometr? Klasyka! I tak przez kolejne 20 km ścieżek, które co chwila przywodzą na myśl najtrudniejsze fragmenty Maximusa 🥵😵‍💫🤯

Miało być lekko, w sam raz na start sezonu, ale tym razem lekko nie było. Nasz redaktorski, anegdotyczny klasyk:" trasa ciężka, interwałowa" pasuje tu jak ulał 😉 choć mówią też, że nie ma trudnych tras, a wszystko zależy od tempa 🥵😁💪 🚀🚀

Do mety wszyscy dojechaliśmy na oparach, a na mecie po prostu padaliśmy bez sił na ziemię, wszyscy ubłoceni od stóp do głów, ale gdy minęło pierwsze oszołomienie zmęczeniem, wszyscy byli też mega szczęśliwi. Jedni dumni z wyniku, inni z realizacji celu, a wszyscy zadowoleni z tego, że to już koniec na dziś 😁

Cały ten znój został nagrodzony brązowym medalem Ady w kategorii K2 na dystansie MEGA💥🎉👌 Wielkie brawa! 👏👏👏👏 

W Miękini walczyli dzielnie:

✅️Dystans CLASSIC 35km i 260m up:

* Jarosław Matłoka (brawa za powrót na wyścigowe trasy! 👏👏)
* Artur Owczarek 👌

✅️Dystans MEGA 59km i 560m up:

* Adrianna Owczarek 🥉👏👏👏
* Aleksandra Socha ( szacun za pierwsze Mega na BM 💪)
* Szymon Cisowski👌
* Tomasz Jabłoński 👌
* Krzysztof Skaza 💪
* Roland Socha 💪

Wyniki: <https://wyniki.datasport.pl/results4132/indexnew.php>

Więcej zdjęć: <https://www.facebook.com/Komorniki.MTB/posts/pfbid0fCU7u17wQTH6iayb3f7hptB5zQ8cXwaBGJqQgnh8jXCgRfMUqRW6aFTcWctrqqkFl>

Komorniki MTB Team - zawsze w dobrym kierunku🙂 