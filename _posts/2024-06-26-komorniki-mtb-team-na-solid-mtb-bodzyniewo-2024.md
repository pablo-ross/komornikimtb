---
layout: post
title: Komorniki MTB Team na Solid MTB Bodzyniewo 2024
date: 2024-06-19T18:24:26.697Z
image: assets/uploads/kmtb-solid-bodzyniewo-2024.jpg
categories:
  - Aktualności
  - Zawody
tags:
  - Solid MTB
  - Bodzyniewo
author: ola
---
Bodzyniewo to mała wioska na granicy gminy Śrem, która większości Wielkopolan jest zapewne mało znana, natomiast w środowisku kolarzy MTB ma już wyrobioną renomę. 
W ostatnią niedzielę spotkało się tam ponad 200 miłośników przemierzania okolicznych górek i bezdroży w ramach cyklu Solid MTB.
<!--more-->

Komorniki MTB Team pojawił się na starcie w nieco skromniejszym 6-osobowym składzie wspomagany żywiołową parą naszych 💚🖤„dzieciaków”. 😊 Pogoda na rowerowe ściganie była w tym dniu idealna. No może na pierwszej prostej wiał lekki wiatr w oczy, ale kto tam pamięta co się dzieje na pierwszych kilometrach, kiedy w nogach jeszcze tyle siły! 😅

Trasa względem poprzednich edycji została nieco zmieniona. Pętla zamykała się na mniejszym obszarze lasu, co wcale nie ograniczało ilości emocjonujących momentów.  Swoją robotę robiły „mijanki”, na których można było spojrzeć w oczy swoich rywali tych dużo szybszych jaki i tych dużo wolniejszych. 

Ścieżki wiły się po północnej stronie urokliwego jeziora Cichowskiego. Trzeba było uważać, żeby nie skupiać się zbytnio na podziwianiu okolicznej przyrody, bo mogło się to skończyć lądowaniem w bujnych o tej porze roku pokrzywach.🤭

Był też oczywiście kultowy dla tej lokalizacji słynny „zjazd do jeziora”! 🔥 Bez wątpienia Bodzyniewo to konkretna, wymagająca i godna polecenia wszystkim miłośnikom jazdy rowerem MTB miejscówka. 

Było to godna przystawka do tego co czeka nas już w najbliższą niedzielę, kiedy to spotkamy się na najbardziej górzystym z solidowych etapów w Górznie! 😉

Do zobaczenia! 👋

Komorniki MTB Team reprezentowali:

Dystans PRO 42 km, 550m up

* Jacek Grajser
* Andrzej Sternal

Dystans FUN 26 km 300m up

* Weroniika Zozulińska-Przybył
* Krystian Matuszyński
* Zbigniew Bocian
* Mariusz Bocian

Wyniki Pro: <https://wyniki.plus-timing.pl/w/solidmtb-bodzyniewo-2024-pro>

Wyniki fun: <https://wyniki.plus-timing.pl/w/solidmtb-bodzyniewo-2024-fun>