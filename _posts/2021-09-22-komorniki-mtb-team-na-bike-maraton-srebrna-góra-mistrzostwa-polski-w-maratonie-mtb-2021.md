---
layout: post
title: Komorniki MTB Team na Bike Maraton Srebrna Góra - Mistrzostwa Polski w
  Maratonie MTB 2021
date: 2021-09-12T07:57:05.754Z
image: assets/uploads/bike-maraton-srebrna-gora-2021.jpg
categories:
  - Aktualności
  - Zawody
tags:
  - Bike Maraton
  - Mistrzostwa Polski
author: ola
---
Ada kończy wyścig z 🥉brązowym medalem 🥉 Brawo 👏👏 W tegorocznym kalendarzu cyklu Bike Maraton pojawiają się wyjątkowe imprezy, wśród nich Mistrzostwa Polski XCM, które to zagościły właśnie na BM w Srebrnej Górze.
<!--more-->

Miejscówka na tak prestiżowe wydarzenie akuratna. Wymagające i różnorodne trasy wokół Twierdzy Srebrna Góra oraz w Górach Sowich i Górach Bardzkich sprawdziły zawodników w przeróżnych warunkach.  Połączenie typowych górskich wspinaczek po kamienistych drogach i usianych korzeniami ścieżkach z gładkimi singlami Singletrack Glacensis  i zjazdami Trasy Enduro Srebrna Góra - NS BIKES  przetkane gdzieniegdzie łąkami czy asfaltem i okraszone tabunem kurzu i szczyptą błota - no można było się wykazać! Mistrzostwa  odbyły się na dystansie Giga BM, z którym zmierzył się też nasz zawodnik, Tomasz Wróbel, startując tym samym ramię w ramię z elitą kolarstwa górskiego w Polsce, w tym z tegorocznymi mistrzami czyli Maja Włoszczowska i Filip Helta. Zwycięzcom gratulujemy! 

W Srebrnej Górze w barwach KMTBT startowali również Adriannna Owczarek (Mega) i Artur Owczarek (Classic)dorzucając kolejne punkty do klasyfikacji generalnej BM (Ada kolejny medal do kolekcji 😁) oraz Aleksandra i Jacek Socha (Fun) i Roland Socha (Mega) realizując projekt "aktywna rodzinna sobota😜". 

Na mecie spore zmęczenie, ale zadowolenie z jazdy dużo większe. Trasy na tyle ciekawe i wyważone, że nie było na co narzekać, no może poza 9-kilometrowym podjazdem na CLASSICu w drugiej połowie trasy 😉. Krótki relaks w namiocie PENCO Polska, parę słów z trenerem i pyszna pomidorówka. Suma sumarum udany dzień👌 

BM to jedna z niewielu imprez górskich MTB, która jest dostępna dla młodszych i starszych juniorów. Warto ich tu zabrać i pokazać "z czym to się je". Kolejną imprezą, na której wystartują nasi młodzi zawodnicy i zawodniczki to 7 Rowerowy Bieg Piastów 😊 i to już za dwa tygodnie!

Dystanse:
Giga 77 km i 2400 m przewyższeń
Mega 52 km 1400 m przewyższeń
Classic 35 km 950 m przewyższeń
Fun 18 km 530 m przewyższeń

Wyniki:
<https://wyniki.datasport.pl/results3404/>

Komorniki MTB Team - zawsze w dobrym kierunku🙂