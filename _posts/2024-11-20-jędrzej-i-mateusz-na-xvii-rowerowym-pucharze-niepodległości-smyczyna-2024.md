---
layout: post
title: Jędrzej i Mateusz na XVII Rowerowym Pucharze Niepodległości Smyczyna 2024
date: 2024-11-17T11:43:54.862Z
image: assets/uploads/kmtb-smyczyna-2024.jpg
categories:
  - Aktualności
  - Zawody
tags:
  - Rowerowy Puchar Niepodległości
  - Smyczyna
author: ola
---
Wydarzenia sportowe na terenie całego kraju pokazują, że coraz częściej stawiamy na aktywne spędzanie Święta Niepodległości 🇵🇱
<!--more-->

Na taką właśnie formę świętowania w poniedziałek 11 listopada zdecydowało się miedzy innymi dwóch reprezentantów Komorniki MTB Team, Mateusz i Jędrzej,  startując w XVII Rowerowym Pucharze Niepodległości Smyczyna 2024.

Warunki atmosferyczne tego dnia przypominały nam nieustannie, że to już najpewniej ostatni dwukołowy start bieżącego roku. W nocy temperatura spadła poniżej zera, a podczas startu wzrosła jedynie nieznacznie. Na szczęście rozgrzała nas atmosfera startu 👍. Przed odliczaniem dystansu Mega wspólnie odśpiewaliśmy hymn. Po tym patriotycznym manifeście przyszedł czas na rywalizację.

Dystans Mega ruszył o godzinie 11:05. 28 odważnych jeźdźców zdecydowało się tego dnia pokonać dwie pętle dające łącznie dystans 36km.

O połowę krótszy dystans Mini zdecydowało się przejechać 68 osób. Warunki trudne, choć mgła i mżawka dodawały trasie tajemniczej atmosfery.

Sama trasa atrakcyjna, złożona z szerokich leśnych dróg oraz ciasnych singli, do tego zmarznięta ziemia, wyboiste korzenie i trochę piaszczystych podjazdów. Całość skomponowała się w przyjemne wyzwanie, którego pokonanie dało każdemu sporo radości.

W Smyczynie reprezentowali nas:

* MINI 18km – Jędrzej Ratajczak
* MEGA 36km – Mateusz Koszyczarek

Brawo! 👏👏

Wyniki: <https://live.ultimasport.pl/1152/>

Komorniki MTB Team - zawsze w dobrym kierunku 🙂