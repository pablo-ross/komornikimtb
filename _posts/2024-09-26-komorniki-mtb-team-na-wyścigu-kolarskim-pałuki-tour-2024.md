---
layout: post
title: Komorniki MTB Team na Wyścigu kolarskim Pałuki Tour 2024
date: 2024-09-06T06:15:05.441Z
image: assets/uploads/kmtb-paluki-2024.jpg
categories:
  - Aktualności
  - Zawody
tags:
  - Wyścig kolarski Pałuki Tour
author: ola
---
Komorniki MTB Team to nie tylko kolarstwo MTB czy biegi, to też wyścigi szosowe, które cieszą się coraz większą popularnością. 
<!--more-->

W pierwszą sobotę września trzej nasi zawodnicy odwiesili swoje górale na haki i zabrali się za lekkie maszyny o wąskich oponkach by ruszyć z nimi do Żnina. Tam własnie odbyła się już ósma odsłona Wyścig kolarski Pałuki Tour. Podobnie do zeszłego roku, zawody odbywały się na terenie starej Cukrownia Żnin, która obecnie przekształcona jest w hotel z restauracją.

Na starcie stanęło blisko 450 zawodników i zawodniczek, a nasz klub reprezentowali Jacek Grajser, Michał Piątek oraz Marcin Piątek. Równo o 12:00 ruszyli na liczącą około 65km trasę przebigającą przez malownicze tereny Pałuk. Warunki atmosferyczne idealnie sprzyjały rywalizacji – temperaura nie przekraczała 25 stopni a lekki wiatr dawał przyjemne orzeźwienie. Na trasie uformowały się grupy, które motywowały do walki i utrzymywania tempa. Dużo wypłaszczeń, lekkich podjazdów i kilka przyjemnnych zjazdów – najbardziej stromy był na ostatniej prostej do mety i pozwolił uciąć kilka cennych sekund. Nie obyło się bez drobnych kraks, jednak nikt poważnie nie ucierpiał.

Pierwszy na mecie pojawił się Jacek z czasem 1 godzina 38 min a niedługo po nim Michał (1 godzina 51 min). Jako trzeci pojawił się Marcin, zamykając naszą klubową rywalizację. 

Na mecie czekał na nich medal i bogaty bufet pozwalający na małą regenerację po wyścigu.

Michał i Marcin startowali już w Pałuki Tour, jednak dla Jacka był to pierwszy i raczej nie ostatni występ na tej imprezie 😎

Wyniki: <https://sts-timing.pl/event/paluki-tour-2024/>

Komorniki MTB Team - zawsze w dobrym kierunku 🙂