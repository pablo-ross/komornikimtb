---
layout: post
title: Komorniki MTB Team na Bike Maraton Bielawa 2021
date: 2021-07-21T21:06:05.706Z
image: assets/uploads/bm-bielawa-2021.jpg
categories:
  - Aktualności
  - Zawody
tags:
  - Bike Maraton Bielawa
author: ola
---
Komorniki MTB Team na Bike Maraton Bielawa 2021 i złoto dla Ady🏆

Czwarta edycja tegorocznego Bike Maratonu gościła w Bielawie w pięknych Górach Sowich a miejsce startu i mety ulokowane zostało jak zwykle nad Jeziorem Bielawskim tuż obok kąpieliska i odkrytego basenu. Pomimo deszczowych zapowiedzi trasa była w większości sucha a dzień startowy był ciepły i pogodny.
<!--more-->

To wszystko sprawiło, że nikomu nie spieszyło się do domu po zakończonych zawodach a w pamięci wszystkich pozostały migawki urokliwych panoram z trasy oraz widoki z miasteczka sportowego. 

Pomimo, że szczyty Gór Sowich nie powalają wysokością, to organizatorzy zadbali o to, aby trasa zapadła w pamięć jako bardzo wymagająca. Każdy finiszer odebrał sporą dawkę przewyższeń, szutru, wąskich singli, kamieni, korzeni, piachu, trawy i odrobinę błota. Podjazdy były zarówno bardzo długie, jak i krótkie i strome; podobnie zróżnicowane były zjazdy. Zatem każdy znalazł coś dla siebie 🙂 

Trasa Mega, na którą odważnie zdecydowała się Adrianna, została przez nią oceniona jako jej najtrudniejszy dotychczas wyścig. Być może dlatego niezbyt liczna grupa kolarzy zdecydowała się na trasę Mega, a Adrianna była najmłodsza wśrod kobiet. W kategorii wiekowej K20 na tym dystansie Adrianna zameldowała się na mecie jako jedyna; za co **została nagrodzona medalem za pierwsze miejsce**. Brawo! 👏

Nasz Team reprezentowali: 
 - Adrianna Owczarek na dystansie Mega - 50 km, 1720 m przewyższeń; 
 - Artur Owczarek na dystansie Classic - 27 km, 840 m przewyższeń. 

Powodzenia na Bike Maraton Obiszów 2021 💪

Komorniki MTB Team - zawsze w dobrym kierunku🙂 