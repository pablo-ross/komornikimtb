---
layout: post
title: Bike Adventure Szklarska Poręba 2021
date: 2021-08-05T13:10:56.670Z
image: assets/uploads/bike-adventure-2021.jpg
categories:
  - Aktualności
  - Zawody
tags:
  - Bike Adventure
  - Etapówka
  - Szklarska Poręba
author: ola
---
Bike Adventure to jedna z najbardziej rozpoznawalnych etapówek MTB w Polsce, którą goszczą Szklarska Poręba, Karkonosze i Góry Izerskie. Cztery dni, dwa dystanse do wyboru, do pokonania 122 km i 3422 m przewyższeń lub 237 km i 6450 m przewyższeń.
<!--more-->

Na tegoroczną imprezę w dniach 26-29 czerwca przyszło nam czekać dwa lata. Może dlatego chętnych w drużynie Komorniki MTB Team nie zabrakło. Dziewięciu zawodników robiło niemałe zamieszanie na starcie, trasie i mecie 😉

O trasach co nieco już pisaliśmy. Podsumowując, są one bardzo zróżnicowane. Szutry regli, kamieniste czy błotniste drogi leśne, ścieżki wśród traw, przecinki po ściółce usianej korzeniami, strome, wąskie zjazdy, nasiąknięte wodą łąki, malownicze szlaki piesze, ścieżki uczęszczane tylko przez zwierzęta, zjazdy po głazach i kamolach, jakuszyckie, singlowe ścieżki czy wreszcie Olbrzymy. Zjazdy, podjazy, podjazdy, zjazdy. Jednym słowem zero nudy. Ogromny wysiłek, ale też mnóstwo frajdy. Odważni, którzy wybrali dystans Pro, mieli tego wszystkiego dwa razy więcej 😉

Każdy z komornickiej drużyny miał na te cztery dni swoje własne założenia, które rozliczył na mecie czwartego etapu. Nastroje zmieniały się jak w kalejdoskopie: entuzjazm, przerażenie, coJArobięTU?, pokora, zmęczenie, ulga, byleDOmety, euforia i wszędobylskie poCOmiTObyło? Na szczęście obyło się bez "nigdy więcej!" 😉 a nieskrywana satysfakcja na mecie malowała się nawet na najbardziej zmęczonych twarzach.

Narastająca kontuzja wykluczyła niestety jednego naszego zawodnika na trzecim etapie, pozostali z kompletem szlifów dotarli do mety całego wyścigu. Sprzęt szczęśliwie nikogo nie zawiódł - dzięki strefarowery.pl 😏

Etapówki to świetne, integrujące wydarzenia. Rywalizacja jest dla większości tylko dodatkiem do wspaniałej przygody, mega wyzwania, do obcowania z górskimi trasami, do poznawania nowych ludzi i spotkań z tymi poznanymi już wcześniej, do wzajemnego wsparcia na trasie i poza nią, do wspaniałej atmosfery jaką tworzą kibice, organizatorzy i wszyscy uczestnicy. Na Bike Adventure można to wszystko poczuć. To świetnie zorganizowana impreza, którą warto wpisać choć raz do kalendarza.

Nasz klub reprezentowali:

**CLASSIC**

* Adrianna Owczarek
* Aleksandra Socha
* Artur Owczarek
* Grzegorz Berłowski
* Maciej Marczak
* Mateusz Ratajczak
* Michał Drobnik
* Bartosz Cegielski

**PRO**

* Roland Socha

Wszystkim gratulujemy!

Zapraszamy do [obszernej fotorelacji](https://www.facebook.com/Komorniki.MTB/posts/2933457460305230) z naszym udziałem. Panowie Foto/Video : mega robota👌 dziękujemy 🙂

Do zobaczenia na Ochotnica MTB 4 Towers 😎 tymczasem kibicujemy chłopakom na Trans Alp 💪

Komorniki MTB Team - zawsze w dobrym kierunku 🙂