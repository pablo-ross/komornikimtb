---
layout: post
title: Kasia i Marcin na Grodziskim Półmaratonie Słowaka 2024
date: 2024-06-26T18:31:08.078Z
image: assets/uploads/kmtb-polmaraton-slowaka-2024.jpg
categories:
  - Aktualności
  - Zawody
tags:
  - Grodziski Półmaraton Słowaka
author: ola
---
Hunters Grodziski Półmaraton "Słowaka" w Grodzisku Wielkopolskim to święto biegania, to wydarzenie, którym co roku żyje cała miejscowość, to mieszkańcy na każdym kroku dopingujący biegaczy, to punkt "must have" w życiu każdego półmaratończyka.
<!--more-->

Do tego stopnia, że XVI edycja Półmaratonu Słowaka w Grodzisku Wielkopolskim zgromadziła na starcie ponad 3100 zawodników 🙃, co jak na miejscowość, która liczy 15tys. mieszkańców to naprawdę sporo.

Organizatorzy stanęli jak zawsze na wysokości postawionego im zadania - wszystko udało się perfekcyjnie! A strefa biegacza na Grodziskim Rynku, gdzie można było zjeść, odpocząć, uzupełnić utracone płyny izotonikami klasycznymi i procentowymi to marzenie każdego kończącego długi bieg biegacza. Wzdłuż całej trasy było kilkanaście (!) stref kibica, każda głośniejsza od pozostałych, z muzyką na żywo, z muzyką z odtworzenia, z pomponami, flagami, trąbkami, dodatkowymi punktami nawodnienia i zachętą "daj z siebie wszystko"... To wszystko sprawia, że pakiety startowe na to wydarzenie rozchodzą się jak ciepłe bułeczki i cała dostępna pula rozchodzi się "w kilka godzin" - ale naprawdę warto. 

Oczywiście i w tym roku na ten bieg zdecydowali się przedstawiciele Komorniki MTB Team: Katarzyna Krzycka oraz Marcin Przybyła.

Całe szczęście tym razem nie było upału do którego już prawie przywykli biegacze podczas poprzednich edycji - "przyjemne" 25 stopni pozwoliło cieszyć się wszystkimi zaletami biegu, bez martwienia się o odwodnienie (oczywiście kurtyny wodne czekały w pogotowiu 😃)

Wyniki na stronie: <https://wyniki.datasport.pl/results4885/indexnew.php>

W przyszłym roku - połowa czerwca - koniecznie trzeba zarezerwować sobie ten termin na kolejną edycję!

Komorniki MTB Team - zawsze w dobrym kierunku 🙂