---
layout: post
title: Komorniki MTB Team na Kaszebe Runda 2022
date: 2022-06-14T10:49:13.254Z
image: assets/uploads/kmtb-kaszebe-runda-2022.jpg
categories:
  - Aktualności
  - Zawody
tags:
  - Kaszebe Runda
author: ola
---
Rowerowa sesja egzaminacyjna, czyli Komorniki MTB Team na Kaszebe Runda - szosowy maraton rowerowy. Czerwiec to miesiąc, który pewnie wielu z Was kojarzy z zaliczeniami i egzaminami.👨‍🎓
<!--more-->

A czy wiedzieliście, że również w zakresie jazdy na rowerze można zdobyć tytuł naukowy? 🧐

Okazuje się, że tak! 

Ale … spokojnie w przeciwieństwie do wielu stresów 😬 związanych ze szkolnymi zaliczeniami ten egzamin zdaje się z niezwykłą wręcz przyjemnością! 🤓

Zapytacie co zatem trzeba zrobić, aby taki tytuł otrzymać? 🤔

Podpowiadamy … wystarczy zabrać sprawny rower (MTB, szosę, gravel, trekking, czy jaki tam akurat macie) kask, oświetlenie, dobry humor i … przyjechać do Miasto Kościerzyna. 

W tej urokliwej miejscowości leżącej w samym sercu ♥️ Kaszub organizowana jest przez stowarzyszenie RowerOver impreza kolarska pod każdym względem inna niż wszystkie! 

Nazywa się Kaszebe Runda i mimo, że jak wspomniano stanowi swoisty kolarski egzamin, to odbywa się on bez presji na wynik, weryfikacji czasów, przewyższeń czy watów!

Cyferki są nieistotne, nie ma tu klasyfikacji, kategorii i miejsc na podium. 

Zwycięzcami 🏆 są wszyscy, którzy osiągną metę 🏁 wybranego przez siebie dystansu. 

A te swoimi nazwami opisują tytuły naukowe, do których aspirują „rowerowi abiturienci”. ☺️

Mamy zatem do wyboru: 

* ▪️MAGISTRA (65 km),
* ▪️DOKTORA (120 km),
* ▪️PROFESORA (200 km).

I choć dystanse, z którymi trzeba się zmierzyć w drodze po „tytuł, splendor i szacunek” 😉 na pierwszy rzut oka wydają się imponujące to organizatorzy mają swoje „małe” sposoby na to, aby zadanie nieco ułatwić. 😅

Zdradzimy Wam co najmniej dwa: 

> Trasy < każdego z dystansów to wolna od cywilizacji przestrzeń otoczona bezkresem zielonych kaszubskich lasów 🌿🍃🌲przeplatanych niczym niezmąconą taflą błękitnych jezior.

Po prostu „płyniesz” do mety pustą, gładka szosą w towarzystwie szumu wiatru, śpiewu ptaków i rechotu żab. W płuca ładujesz nieskończone zapasy świeżego powietrza, a zmysły wyostrza zapach porannej rosy i polnych kwiatów. 🌾🍃🌻

Jedyną rzeczą, która może Cię na dłuższą chwilę zatrzymać w pokonywaniu kolejnych kilometrów to > bufet <

A jest ich tu całe mnóstwo! I uwierzcie,🤞że na długo je zapamiętacie. 😆 Izotoniki zastępuje świeża kawa i pomidorówka. Zamiast bananów i czekolady dostaniecie jajecznicę, pączki, placki ziemniaczane, chleb ze smalcem, no i … małosolne. 🙃

A wszystko pachnące, świeżutkie i przyprawione uśmiechem 🤗 oraz dobrym słowem przesympatycznych kaszubskich gospodyń, których głównym mottem jest hasło: „jak się nie najesz, to nie pojedziesz!” (całkiem jak u naszych babci)! 😜

Ta jedyna w swoim rodzaju atmosfera sprawia, że impreza obchodząca w tym roku swoje 18 urodziny 🥳 przyciąga na start mnóstwo pasjonatów kolarstwa, dla których Kaszebe Runda jest świetną odskocznią od wyścigowej „codzienności”. 

Do grona „doktorów kolarstwa” dołączył w tym sezonie kolejny zawodnik naszego teamu: Przemek Marek 

W przyszłym roku zachęcamy również Was! Podejmujcie wyzwanie, bo jak wiadomo „na naukę nigdy nie jest za późno”! 😅

Komorniki MTB Team - zawsze w dobrym kierunku 🙂