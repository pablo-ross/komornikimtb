---
layout: post
title: Komorniki MTB Team na 01# Dolsk Solid MTB czyli inauguracja cyklu 2022
date: 2022-03-30T10:01:47.937Z
image: assets/uploads/kmtb-solid-dolsk-2022.jpg
categories:
  - Aktualności
  - Zawody
tags:
  - Solid MTB
  - Dolsk
  - Dolsk Solid MTB
author: ola
---
W miniony weekend nasza ekipa z Komorniki MTB Team pojawiła się na starcie długo wyczekiwanego, nowego sezonu maratonów Solid MTB 2022. Start cyklu odbył się w znanej dla „ścigaczy” miejscowości Dolsk w powiecie śremskim.

<!--more-->

Dla wielu startujących był to sprawdzian formy po przepracowanej zimie i test sprzętu w warunkach „bojowych”. W rozmowach za linią mety okazało się co jeszcze trzeba poprawić i na co zwrócić uwagę żeby w kolejnych startach, w nowym sezonie, być skuteczniejszym w wyścigu do podium i czerpać jeszcze więcej zadowolenia z ukończonych zawodów. Przed startem mieliśmy okazję porozmawiać z naszym trenerem Radkiem, który dodatkowo motywował i udzielał ostatnich wskazówek.

Na zawodników czekały tradycyjnie trzy dystanse: MINI - 25 km, MEGA – 46 km i GIGA – 67 km z przewyższeniami odpowiednio 350, 650 i 950 m.

Trasa szybka, interwałowa, sucha i piaszczysta. Panujący na trasie kurz malował na twarzach zawodników wyrazy zmęczenia ale też zadowolenia z udanego startu.

Pogoda dopisała, niemniej poranne, marcowe powietrze sprawiło, że nie obyło się bez przedstartowej „rozkminy” co na siebie włożyć? 😉 Po godzinie 11-tej, po starcie wszystkich sektorów zrobiło się cieplej i słońce ogrzewało zawodników już do końca imprezy.

Nadchodzący weekend to kolejna odsłona Solid MTB. Widzimy się w Sławie, a właściwie w Starym Strączu 🤔🙂 

Dobrze się rozgrzejcie 😉🌡❄️

W barwach Komorniki MTB Team startowali:

Na dystansie MEGA: Grajser Jacek

Na dystansie MINI: Bocian Mariusz, Bocian Zbigniew, Marczak Maciej, Piątek Marcin, Piątek Michał, Piątek Jakub, Rybarczyk Waldemar, Skaza Krzysztof

Wyniki: <https://nowa.domtel-sport.pl/wyniki,zawody,5220>

Więcej zdjęć: <https://www.facebook.com/Komorniki.MTB/posts/3135541780096796>

Komorniki MTB Team - zawsze w dobrym kierunku🙂