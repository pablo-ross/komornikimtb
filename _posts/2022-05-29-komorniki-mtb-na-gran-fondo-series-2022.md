---
layout: post
title: Komorniki MTB na Gran Fondo Series 2022
date: 2022-05-18T18:04:04.893Z
image: assets/uploads/kmtb-gran-fondo-2022.jpg
categories:
  - Aktualności
  - Zawody
tags:
  - Gran Fondo
author: ola
---
Dla miłośników szosowego ścigania to był długo wyczekiwany wiosenny weekend, pełen emocji i niezwykłych sportowych wrażeń! 🤩
<!--more-->

Do urokliwej nadmorskiej Gdynia zjechało ponad 500 kolarzy z 15 krajów 🌏 aby zainaugurować tegoroczny cykl Gran Fondo Series 2022. 🏁

To jeden z najbardziej popularnych wyścigów szosowych dla amatorów w Polsce, więc oczywistą sprawą jest, że również Komorniki MTB Team 🟩⬛️ nie mogło na nim zabraknąć! 🙋🏻‍♂️

Punktualnie o godzinie 08:00 kolarze w czarno-turkusowych, jednakowych koszulkach, w tym nasz zawodnik Przemek, usłyszeli sygnał 💥 startera … zegar ruszył i rozpoczęła się ostra rywalizacja! 💪

Pogoda do ścigana była idealna.👌 Od samego rana świeciło ☀️ a temperatura oscylowała w okolicach 13 st. C. 

Jedynym utrudnieniem mogły być porywy wiatru, ale te w porównaniu do soboty (momentami nad morzem wiało🌪 60km/h) były na szczęście 🙏 zdecydowanie bardziej łagodne.

Kolarze stając na linii start-meta mieli do wyboru trzy dystanse: 

* Gran: 137 km,
* Medio: 86 km,
* Family: 25 km.

Przemek zdecydował się wystartować na dystansie Medio, który był też chyba najpopularniejszą opcją wybieraną przez uczestników wyścigu.

Każdy kto choć raz odwiedził Trójmiasto, a w szczególności Gdynię wie, że to nadmorskie miasto oprócz pięknych piaszczystych plaż otaczają strzeliste klify i liczne zalesione wzgórza. Takie ukształtowanie terenu w 💯% wykorzystali organizatorzy wyznaczając wśród kaszubskich lasów piękną, interwałowa trasę. Było sporo sztywnych podjazdów, na których kolarze ściągający się również w zawodach MTB - czyli my! 😜 … mieli chyba delikatną przewagę. 

Oprócz zwycięstwa w klasyfikacji generalnej wyścigu można było również rywalizować o tradycyjną koszulkę „w grochy” dla najlepszego górala i najlepszej góralki. Uwierzcie, że naprawdę było co robić! 😅 

Na dystansie Medio wyznaczono 3 premie górskie, a trasa Gran to dwie pętle czyli w sumie 6 premii do pokonania. 

Kolarzom chyba najbardziej wszedł w nogi kultowy podjazd pod Nowy Dwór Wejherowski - to ponad 2km wspinaczka z max. nachyleniem sięgającym 18%! 💪 Nogi piekły niesamowicie! 🔥

Trzeba dodać, że trasa była w całości wyłączona z ruchu, idealnie oznaczona i pilnowana przez uśmiechniętych wolontariuszy, co maksymalnie zwiększało bezpieczeństwo i komfort uczestników rywalizacji.☺️

W dniu poprzedzającym zmagania dorosłych odbyły się również wyścigi dla dzieci Gran Fondo Kids, stanowiące idealną okazję dla spotkań i integracji całych kolarskich rodzin. 👍

W wyścigu rocznika 2014 na dystansie 1500m mieliśmy małego reprezentanta - Filipa, który w swoim debiucie po atomowym 🚀starcie i sprincie na kresce zajął drugie miejsce🥈i z uśmiechem od ucha do ucha 😁 wskoczył na pudło. 🏆🙌 

Ach ta młodzieńcza radość i energia … super!!! 🤗

No cóż emocje pewnie zaraz opadną, ale wspomnienia, uśmiech i satysfakcja z bycia finisherem 🏁 Gran Fondo Gdynia będą z nami na długo!👌 

Teraz nie pozostaje nic, jak zacząć odliczać dni do kolejnej odsłony tegorocznego cyklu. A ta już niebawem, bo 3 lipca widzimy się na typowo sprinterskich trasach w Poznaniu! 🖐

Komorniki MTB Team reprezentowali:

* Medio Fondo (85km): Przemysław Marek <https://wyniki.datasport.pl/results3571/>
* Grand Fondo Kids (1500m): Filip Marek <https://wyniki.datasport.pl/results3572/

Komorniki MTB Team - zawsze w dobrym kierunku🙂 >