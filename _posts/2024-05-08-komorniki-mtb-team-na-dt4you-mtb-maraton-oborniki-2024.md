---
layout: post
title: Komorniki MTB Team na DT4YOU MTB Maraton Oborniki 2024
date: 2024-04-23T09:13:38.183Z
image: assets/uploads/kmtb-dt4you-oborniki-2024.jpg
categories:
  - Aktualności
  - Zawody
tags:
  - DT4YOU MTB Maraton Oborniki
author: ola
---
W kalendarzu końcówka kwietnia, a więc najwyższy czas na DT4YOU MTB Maraton Oborniki. Ta kultowa impreza od lat przyciąga swoją renomą wielu amatorów ścigania na rowerach MTB, w tym bardzo znane w środowisku kolarskim nazwiska. 🤩
<!--more-->

Zaangażowanie organizatorów, lokalnych miłośników sportu i rekreacji oraz niezawodni sponsorzy na czele z głównym darczyńcą firmą DT4YOU.com powoduje, że co roku miasteczko zawodów zlokalizowane na lądowisku Słonawy wypełnia się liczną kolarską bracią. 🚵🚵‍♀️🚵‍♂️ Nie inaczej było w tym roku, choć trzeba przyznać, że część zapisanych zawodników postanowiła zostać w domu. Z pewnością decydujący wpływ na tą decyzję miała pogoda, która delikatnie rzecz ujmując nie rozpieszczała. 

Zimno, ledwie 4 stopnie Celsjusza 🥶 oraz ciągle padający deszcz, a momentami nawet śnieg 🌨️😳 mógł skutecznie zniechęcić do startu i kibicowania. Na szczęście pomimo tego wiosennego-zimowego pogodowego rollercoastera większość zawodników, w tym wszyscy awizowani tego dnia do startu jeźdźcy spod znaku Komorniki MTB Team stawili się na miejscu. 💪

Trasa w lasach nieopodal Obornik jak zwykle bardzo ciekawa. 🔥 Było dużo singli prowadzonych zboczami lokalnych wzniesień, interwałowych odcinków, podjazdów o sporym % nachylenia oraz piaszczystych zjazdów, które w tym roku ze względów na opady nie były aż tak bardzo wymagające technicznie (chyba jedyny pozytywny aspekt tej słabej pogody)! 😉 Wszyscy nasi zawodnicy wspierani dopingiem przez Kasię, która ze względu na lekką niedyspozycję zdrowotną postanowiła wrócić na trasę w dobrze sobie znanej roli fotoreporterki 📷👍 dotarli szczęśliwie do mety i miasteczka zawodów. 👏

Tam przy ciepłej herbatce, smacznym cateringu, przyjemnych dźwiękach lokalnego zespołu Recydywa 🎸 oraz jak zwykle ciekawych anegdotach redaktora Piotra Kurka 🎤 spędziliśmy wspólnie kilkanaście minut dzieląc się odczuciami z właśnie ukończonego wyścigu i planując kolejne rowerowe wyzwania. 🤟

Komorniki MTB Team podczas DT4YOU MTB Maraton Oborniki 2024 reprezentowali:

Dystans MINI 32km, 450m:

* Jacek Grajser #64
* Mateusz Koszyczarek #74
* Przemysław Marek #179
* Zbigniew Bocian #155
* Adrian Mojzykiewicz #149
* Michał Piątek #211
* Grzegorz Berłowski #134
* Mateusz Berłowski #133
* Mariusz Bocian #159
* Marcin Piątek #204

Szczegółowe wyniki: <https://wyniki.plus-timing.pl/w/dt4you-mtb-oborniki-2024-mini>

Komorniki MTB Team - zawsze w dobrym kierunku 🙂