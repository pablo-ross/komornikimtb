---
layout: post
title: Kasia i Marcin na XVII Hunters Grodziski Półmaraton Słowaka 2025
date: 2025-06-14
image: assets/uploads/kmtb-polmaratonslowaka-2025.jpg
categories:
  - Aktualności
  - Zawody
tags:
  - Hunters Grodziski Półmaraton Słowaka
author: ola
---
XVII Hunters Grodziski Półmaraton "Słowaka", najbardziej wyczekiwany przez biegaczy półmaraton w Polsce, pozostał już tylko wspomnieniem. 😃
<!--more-->

W niedzielę 8 czerwca w Grodzisku Wielkopolskim odbyło się święto biegowe 🎉 Miasto tętniło sportowym duchem, łącząc sportową pasję z cudowną atmosferą. 😃

O godz. 8.30 biegacze sprzed Grodziskiej Hali Sportowej w towarzystwie Grodziskiej Orkiestry Dętej przemaszerowali na Stary Rynek, gdzie o 9.00 na sygnał z armaty, przy dźwiękach hymnu grodziskiego półmaratonu oraz w blasku kolorowego konfetti 🎉 ruszyli na trasę.

Trasa biegu płaska i szybka, przeprowadzona była ulicami miasta na dwóch pętlach.

Pogoda podczas biegu dopisała. Było duszno, ale nie było tak gorąco jak w latach poprzednich. Na trasie rozłożone były kurtyny wodne, gdzie można było się schłodzić, do tego kilka punktów z nawodnieniem i bananami.

Nasze 💚🖤 barwy reprezentowali:
- Katarzyna Krzycka
- Marcin Przybyła

Marcin ukończył bieg w bardzo dobrym stylu uzyskując czas 1:48 💪

Kasia walczyła z bólem kolana 😔 dzięki pomocy jednego z biegaczy ukończyła bieg 👌

Grodzisk Wielkopolski kolejny raz udowodnił, że potrafi zorganizować imprezę biegową na najwyższym poziomie 💥 Kolorowe strefy kibica, dopingujący mieszkańcy i wolontariusze, muzyka i występy na trasie.

Strefa finiszera zaskakiwała niezliczoną ilością jedzenia. To miejsce odpoczynku, rozmów i śmiechu. A na zakończenie imprezy koncert zespołu Ogień i przelot samolotów 🔥

Tego nie da się opisać słowami, to trzeba przeżyć i przekonać się na własnej skórze 😃 Wielkie gratulacje i brawa dla Organizatorów za kawał dobrej roboty 👏

Dodajmy, że Kasia kończy tym sposobem szósty z dziesięciu półmaratonów do korony 👑 Grand Prix Półmaratonów Wielkopolski 💥

Wyniki: <https://wyniki.datasport.pl/results5535/indexnew.php>

Komorniki MTB Team - zawsze w dobrym kierunku 🙂
