---
layout: post
title: Komorniki MTB Team na V Ogólnopolskim Wyścigu Kolarskim Enea Pałuki Tour 2021
date: 2021-09-10T07:53:55.068Z
image: assets/uploads/paluki-tour-2021.jpg
categories:
  - Aktualności
  - Zawody
tags:
  - Enea Pałuki Tour
author: ola
---
W pierwszą niedzielę września już po raz piąty odbyły się jednodniowe zawody w kolarstwie szosowym pod patronatem grupy Enea.
<!--more-->

Miejscem rywalizacji była miejscowość Żnin położona w województwie kujawsko-pomorskim, na przepięknym pojezierzu. 

Impreza przyciągnęła ponad 400 uczestników z różnych części Polski. Wśród naszych zawodników - jak wiadomo 😏 - również są miłośnicy kolarstwa szosowego. Na to wydarzenie wybrał się Marcin Piątek aby - tym razem solo - reprezentować nasz Team. 

Start oraz meta były zlokalizowane w pobliży starej, urokliwej „Cukrowni Żnin” .  

Ze względów bezpieczeństwa wyścig rozpoczął się startem honorowym a następnie po przejechaniu ok 400 metrów startem ostrym. 

Dystans, który trzeba było pokonać to 65 kilometrów w limicie czasowym trzech godzin. 

Trasa była bardzo ciekawa. Miejscami zachęcała bardziej do „coffee raid” niż ścigania, bo tak malownicze okolice po prostu trudno mijać obojętnie wpatrzonym w przednie koło, a 300 metrowy odcinek po ”kocich łbach” dodawał trasie atrakcyjności nieodparcie budząc skojarzenie z klasykiem Paris–Roubaix 😉 

Pogoda dopisała prawie pod każdym względem. Jedyny minus to wiatr, który nie odpuszczał od startu aż do mety.

Zważywszy na fakt, że trasa prowadziła po szosach, zabezpiecznie trasy było na wysokim poziomie. 

Tego dnia rywalizowali też młodzi adepci kolarstwa - przed wyścigiem głównym odbył się rodzinny rajd rowerowy KIDS TOUR. 

Wyniki:
<https://sts-timing.pl/event/v-ogolnopolski-wyscig-kolarski-enea-paluki-tour-2021/>

Komorniki MTB Team - zawsze w dobrym kierunku 🙂