---
layout: post
title: Komorniki MTB Team na biegowo 11 listopada 2023
date: 2023-11-18T08:48:20.012Z
image: assets/uploads/kmtb-11listopada-2023.jpg
categories:
  - Aktualności
  - Zawody
tags:
  - Luboński Biegu Niepodległości
  - RunPoland
author: ola
---
Komorniki MTB Team pojawił się na 11 Lubońskim Biegu Niepodległości oraz na poznańskim RunPoland. To znane i lubiane biegi na 10 km, które są swego rodzaju marszami z hymnem, flagami i biało-czerwonymi barwami w przeróżnym wydaniu.
<!--more-->

W sąsiadującym z Komornikami mieście Luboń ta impreza biegowa na stałe wpisała się w luboński grafik. Punktualnie o 11:11 został odśpiewany hymn przez zawodników oraz kibiców. Następnie w biegu wystartowało ponad 900 biegaczy. Trasa łatwa i przyjemna prowadzona asfaltowymi drogami po mieście. Pogoda wymarzona, było bezwietrznie i słonecznie. Tłumy kibiców na trasie dodawały otuchy i wsparcia. Pierwszy zawodnik na mecie zameldował się z czasem 32:14 a, zawodniczka z czasem 35:30. Na mecie dla każdego zawodnika czekała słodka niespodzianka w postaci rogala świętomarcińskiego oraz dodatkowo dla każdej zawodniczki czerwony goździk.

Nasze barwy w Luboniu reprezentowało pięciu śmiałków:

* Joanna Marczak
* Beata Wiśniewska
* Patryk Kostecki
* Paweł Perz
* Maciej Marczak

Wyniki: <https://www.maratonczyk.pl/wyniki/19659-11-lubonski-bieg-niepodleglosci-11-11-2023>

O tej samej godzinie rozpoczął się bieg w Poznaniu. Ta impreza ma oczywiście dużo większy rozmiar, na starcie stanęło ponad 5 tys. zawodników, wielu w okazjonalnych koszulkach. Tutaj padł wynik poniżej pół godziny u najszybszego zawodnika - 29:56, najlepsza kobieta osiagnęła 35:34. Na mecie czekały piękne medale i pyszne rogale. 

W Poznaniu reprezentowali nas:

* Katarzyna Krzycka 
* Izabela Michalak 
* Tomasz Michalak 
* Grzegorz Berłowski 
* Mateusz Berłowski (Jr) Brawo! 👏👏

Wyniki: <https://wyniki.plus-timing.pl/w/pbn-2023>

Komorniki MTB Team - zawsze w dobrym kierunku🙂 