---
layout: post
title: Gminny Rowerowy Rajd Niepodległości
date: 2021-11-11T17:18:44.567Z
image: assets/uploads/komornikimtb-dzien-niepodleglosci-2021.jpg
categories:
  - Aktualności
  - Wydarzenia
tags:
  - Gmina Komorniki
  - Rajd Niepodległości
author: ola
---
Dziś 11 Listopada, Święto Niepodległości.

Z tej okazji w minioną niedzielę na zaproszenie GOSiR Komorniki  stawiliśmy się na starcie Gminnego Rowerowego Rajdu Niepodległości, aby na „zdrowo i sportowo” 💪 uczcić kolejną rocznicę odzyskania niepodległości przez naszą Ojczyznę. 🇵🇱 
<!--more-->

Na miejscu zbiórki, przy stadionie w Komornikach stawiło się ponad 70 rowerzystów 🚲, którzy po uroczystym odśpiewaniu hymnu z przypiętymi do piersi (specjalnie przygotowanymi na tę okazję) kotylionami wyruszyli na dobrze znane miłośnikom „dwóch kółek” gminne szlaki rowerowe.

Nam w tym roku przypadło zadanie poprowadzenia i zabezpieczenia przejazdu grupy na dłuższym, 32-kilometrowym czerwonym szlaku, wiodącym przez przyrodniczo najciekawsze miejsca naszej gminy.

Mimo nieco kapryśnej aury 🌧 przejazd odbył się bez większych problemów i jak to zwykle bywa przy okazji tego typu imprez, w świetnej atmosferze👌 Cała nasza „biało-czerwona” 🇵🇱 grupa po około 2,5h rekreacyjnej jazdy dotarła uśmiechnięta 😊 i zadowolona 👍 do mety, gdzie czekała miła niespodzianka przygotowana przez niezawodną ekipę GOSIR Komorniki. Ciepła zupa, kawa, herbata oraz … tradycyjne wielkopolskie rogaliki 🥐😋 pomogły się nieco rozgrzać i uzupełnić zgubione na trasie rajdu kalorie.  

Każdy z uczestników otrzymał również pamiątkowy dzwonek 🛎 do swojego roweru. Teraz już nie tylko będziemy widoczni, ale również … głośni !!! 😆😉

Duże brawa 👏  i podziękowania dla GOSIR Komorniki za inicjatywę i profesjonalną organizację rajdu 👌, a także za okazane zaufanie i zaproszenie naszego Teamu do współpracy. To prawdziwa satysfakcja, że jako Komorniki MTB Team po raz kolejny mogliśmy być jego częścią i tak jak najbardziej lubimy, czyli aktywnie 😊 uczcić to bardzo ważne dla nas wszystkich 🇵🇱 święto, promując zarazem rowerową turystykę w Gmina Komorniki .

Komorniki MTB Team - zawsze w dobrym kierunku🙂 