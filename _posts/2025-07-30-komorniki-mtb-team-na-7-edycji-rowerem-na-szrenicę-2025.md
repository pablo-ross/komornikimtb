---
layout: post
title: Komorniki MTB Team na 7. edycji Rowerem na Szrenicę 2025
date: 2025-07-24
image: assets/uploads/kmtb-rowerem-szrenica-2025.jpg
categories:
  - Aktualności
  - Zawody
tags:
  - Rowerem na Szrenicę
author: ola
---
W niedzielę 13 lipca odbyła się siódma edycja wyścigu Rowerem na Szrenicę - imprezy o charakterze charytatywnym, z której dochód zostanie przeznaczony na zakup pomp insulinowych dla dzieci z cukrzycą.
<!--more-->

Szrenica (1362 m n.p.m.) należy do Korony Gór Dolnego Śląska i leży w granicach Karkonoskiego Parku Narodowego. Poza takimi wydarzeniami jak ten wyścig, nie można jej zdobywać rowerem, co czyni tę imprezę wyjątkową.

W wyścigu, nie bez powodu nazywanym "Piekłem Szrenicy", wzięło udział czterech naszych zawodników:

- Artur Oliwa
- Łukasz Stachowiak  
- Jędrzej Ratajczak
- Przemysław Tabaka

Choć pogoda - mimo wakacyjnej pory - nie rozpieszczała, wszyscy nasi reprezentanci dotarli na szczyt z uśmiechem na twarzy. Pokonali nie tylko trasę, ale też własne słabości, przy okazji pomagając innym.

Już teraz z niecierpliwością czekamy na kolejne wyzwanie - zdobycie królowej Karkonoszy - Śnieżki, podczas wyścigu, który odbędzie się 7 września.

Wyniki: <https://live.ultimasport.pl/1196/>

Komorniki MTB Team - zawsze w dobrym kierunku 🙂
