---
layout: post
title: Komorniki MTB Team na Solid MTB w Wilkowicach k/Leszna
date: 2022-08-20T11:21:51.685Z
image: assets/uploads/kmtb-solid-wilkowice-2022.jpg
categories:
  - Aktualności
  - Zawody
tags:
  - Solid MTB
  - Wilkowice
author: ola
---
W świąteczny poniedziałek zmobilizowani i gotowi do walki zameldowaliśmy się na starcie 10 rundy cyklu Solid MTB w Wilkowicach k/Leszna. Widząc wysoką frekwencję wśród uczestników można wyciągnąć wniosek, że nie tylko my byliśmy totalnie wytęsknieni i spragnieni wyścigowych emocji po wakacyjnej przerwie.
<!--more-->

Z drugiej strony to już ostatnie rundy tegorocznej edycji cyklu, więc pewnie każdy chce dorzucić jak najwięcej punktów do swojego i drużynowego bilansu w tabeli generalnej. 🏆

Trasa wilkowickiej rundy sprzyjała dobrej rywalizacji. Można powiedzieć, że była taka w sam raz na rozkręcenie nogi i sprawdzenie swojej aktualnej dyspozycji po wakacyjnych wojażach. 😎

Było szybko i przeważnie szeroko, ale co charakterystycznie dla cyklu #SolidMTB nie zabrakło również kilku technicznych nasyconych korzeniami sekcji w okolicach „Mórkowskiego Jaru” i „Wąwozu Chiny”. 

Te urokliwe miejsca są wizytówką okolicznych lasów 🌲, ale niestety tym razem przez obłoki kurzu i pyłu wydobywającego się spod kół pędzących rowerów ciężko było nacieszyć nimi oczy. 🙄

Momentami było tak gęsto, że nie można było dostrzec po czym toczą się nasze koła.

Jeśli susza i niska wilgotność nadal będą się utrzymywały to następym razem będzie trzeba zapożyczyć technologię od żużlowców i założyć na okulary jakieś zrywki (w sumie to aż dziwne, że jeszcze nikt na to nie wpadł)! 🤪

Komorniki MTB Team podczas #SolidMTB w Wilkowicach reprezentowali:

Na dystansie MEGA: 44,5 km, ok 600m UP

* Jacek Grajser #18

Na dystansie MINI: 24km, ok 300m UP

* Przemysław Marek #987
* Mateusz Koszyczarek #709
* Michał Piątek #145
* Zbigniew Bocian #50
* Jakub Piątek #143
* Mariusz Bocian #51

Chwilę po rywalizacji rowerowej na trasach w „wilkowickich lasach” pojawili się również biegacze. 🏃‍♂️ Byli wśród nich tacy twardziele 💪, jak np. zawodnik naszego teamu Jakub Piątek, którzy buty SPD zamienili na biegowe i rozpoczęli drugie tego dnia ściganie podczas #SolidRUN. Wielkie brawa 👏 i szacunek Kuba! 🟢⚫️ 👍

Komorniki MTB Team - zawsze w dobrym kierunku 🙂 