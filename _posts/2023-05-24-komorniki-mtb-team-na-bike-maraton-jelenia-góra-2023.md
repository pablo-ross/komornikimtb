---
layout: post
title: Komorniki MTB Team na Bike Maraton Jelenia Góra 2023
date: 2023-05-23T17:57:50.631Z
image: assets/uploads/kmtb-bike-maraton-jelenia-gora-2023.jpg
categories:
  - Aktualności
  - Zawody
tags:
  - Bike Maraton
  - Jelenia Góra
author: ola
---
W miniony weekend, w ramach Kolarskiego Weekendu w Jeleniej Górze, odbyła się kolejna edycja Bike Maraton, gdzie gościła ona obok Puchar Polski MTB XCO 2023 #2 - Jelenia Góra Trophy Maja Włoszczowska MTB RACE UCI C1 rozegranego w sobotę, tym samym Bike Maraton Jelenia Góra 2023 - XCM odbył się nietypowo, bo w niedzielę.

<!--more-->

Jak zawsze nie zabrakło zawodników reprezentujących Komorniki MTB Team, którzy  spakowali rowery do zielonego #Volkswagen #Caravelle od Grupa Cichy-Zasada i ruszyli na południe na kolejny start BM. 

Nasza Adrianna zgarnia tam kolejny srebrny medal👍 🥈🥈🏆🎉 Pogoda dopisała, pełne słońce i ponad 20⁰C w cieniu, choć zawodnicy, którzy obrali trasę Mega, kończyli wyścig słysząc już odgłosy zbliżającej się burzy.

Trasa w Jeleniej Górze, co niektórym dobrze już znana, była bardzo zróżnicowana. Było wszystko: asfalt, tłuczeń, szuter a także leśne błoto i korzenie. Do tego i długie proste i techniczne podjazdy, ale też single i sztywne, krótkie ścianki i w górę i w dół.

Po starcie z Placu Ratuszowego czekał na zawodników długi, dość płaski odcinek asfaltowy (aż 9km), aby wyjechać z miasta w kierunku Rudaw Janowickich, ale po wjeździe w las nastąpił rozjazd tras Classic i Mega i zaczęło się prawdziwe leśne MTB.

Na Classic był bardzo stromy i techniczny podjazd na wzniesienie Mrowiec, gdzie zdecydowana większość zawodników po pewnym czasie zmuszona była zejść z roweru i pchać go na samą górę. Drugi podjazd na to samo wzniesienie był już wyraźnie lżejszy. Kilka technicznych niedługich zjazdów urozmaiciło trasę.

Natomiast zawodnikom na dystansie Mega najmocniej dał w kość bardzo stromy i długi podjazd na znaną i lubianą(?) Łopatę. Trzeba było wycisnąć z siebie cały zapas sił, aby dać radę to podjechać. Następnie przeplataniec podjazdów i zjazdów, szutrowych jak i singlowych, na których nie było odpoczynku, za to sporo zabawy.

Po wyjeździe z lasu na obu dystansach w okolicach Łomnicy trasa dość płaska ale zróżnicowana i wcale nie łatwa, a kilka kilometrów przed metą poprowadziła jeszcze na podjazd w kierunku Zamkowej Góry położonej już w granicach miasta. Jeszcze parę ciekawych zjazdów i prosta do mety, gdzie na samo zakończenie do pokonania było 300 m trasy sobotniego wyścigu by ostatecznie przeciąć kreskę w Parku Paulinum.

W Jeleniej Górze nasz Team reprezentowali:

➡️Dystans Mega: 56 km, 1200 m przewyższeń.

* Adrianna Owczarek  - 2️⃣ miejsce w K2, Brawo! 👏👏👏

➡️Dystans Classic: 32 km, 550 m przewyższeń

* Jacek Grajser
* Artur Owczarek

Wyniki: <https://wyniki.datasport.pl/results4133/indexnew.php>

Serdecznie pozdrawiamy 👊 Maję Włoszczowską, którą miał przyjemność spotkać Jacek 👍

Komorniki MTB Team - zawsze w dobrym kierunku🙂 