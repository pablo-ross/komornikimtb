---
layout: post
title: Komorniki MTB Team na Bike Adventure 2024
date: 2024-07-11T07:41:24.543Z
image: assets/uploads/kmtb-bikeadventure-2024.jpg
categories:
  - Aktualności
  - Zawody
tags:
  - Bike Adventure
  - Szklarska Poręba
author: ola
---
Jednym z ważniejszych startów w tym roku, a dla niektórych wręcz najważniejszym, był start w Bike Adventure – 4 etapowym maratonie MTB. Wszystko działo się w ostatnich dniach czerwca w Szklarska Poręba - stolicy polskiego kolarstwa górskiego gdzie odbywają się jedne z najbardziej prestiżowych zawodów MTB Bike Maraton, który również w Szklarskiej ma swój przystanek.
<!--more-->

Dwa dni ścigania po Karkonoszach i dwa dni w Górach Izerskich to łącznie cztery dni odkrywania nowych, usianych korzeniami i głazami singli, szerokich szutrów, które dawały wytchnienie na zjazdach i opuszczonych leśnych ścieżek po których, prawdopodobnie jeszcze nikt nie jeździł.

Pierwszy etap tradycyjnie był dniem „rozgrzewki” - szybkim i najprostszym. Dalej było już tylko fajniej 😆. Z każdym kolejnym startem skala trudności rosła wraz z ilością przejechanych kilometrów i pokonanych przewyższeń, które pozostawały w pamięci mięśni na wiele godzin po zakończeniu etapu. Szybkie kamieniste zjazdy, które dawały się we znaki naszym stawom, nadgarstkom i przedramionom oraz długie, mozolne, niekończące się podjazdy, to esencja tej imprezy. Czy to za sprawą optymalnej pogody, czy z racji tego, że to „już koniec walki”, ostatni etap wbrew obawom, okazał się bardzo udany.

Zalane słońcem łąki, świerkowe bory, skaliste turnie, szumiące górskie potoki, rozległe panoramy z widokiem na Śnieżne Kotły czy Szrenicę połączone z wyjątkową atmosferą, super organizacją, dobrą pogodą i międzynarodowym towarzystwem zawodniczek i zawodników sprawiło, że wielu powiedziało „do zobaczenia za rok!”.

Magia Gór Izerskich i Karkonoszy zachwyciła – zarówno tych, którzy zaliczyli Bike Adventure po raz kolejny, jak i tych, dla których był to debiut w TAKIEJ!!! etapówce. Warto podkreślić, że przejechanie tego maratonu nawet na najkrótszym dystansie CLASSIC to był nie lada wyczyn 🔥💪 Tylko odpowiednie przygotowanie kondycyjne, psychiczne, sprzętowe, a także organizacyjne, pozwoliło po czterech dniach rywalizacji przekroczyć linię mety i odebrać medal finiszera.

Na tegorocznej edycji Bike Adventure zielono-czarne barwy 🟢⚫️ reprezentowali:

dystans PRO 235 km / 7400 m up:

* Adrian Mojzykiewicz #291
* Marcin Przybyła #311

dystans CLASSIC 120 km / 3800 m up:

* Grzegorz Berłowski #9
* Zbigniew Bocian #12
* Jacek Grajser #47
* Przemysław Tabaka #164

opieka medialna i kibicowanie 😃👍💪

* Mariusz Bocian

Szczegółowe wyniki rywalizacji: <https://bikeadventure.pl/wyniki/>

Komorniki MTB Team - zawsze w dobrym kierunku 🙂