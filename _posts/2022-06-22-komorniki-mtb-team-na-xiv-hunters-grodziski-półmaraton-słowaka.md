---
layout: post
title: Komorniki MTB Team na XIV Hunters Grodziski Półmaraton Słowaka
date: 2022-06-16T10:52:23.063Z
image: assets/uploads/kmtb-polmaraton-slowaka-2022.jpg
categories:
  - Aktualności
  - Zawody
tags:
  - Grodziski Półmaraton Słowaka
author: ola
---
12 czerwca w Grodzisku Wielkopolskim odbył się XIV Hunters Grodziski Półmaraton Słowaka. To impreza sportowa na którą z niecierpliwością czekali biegacze, którzy w poprzednich edycjach brali udział i wiedzą, że organizatorzy dostarczą im ponownie ogrom emocji i mega dawki adrenaliny i endorfin. Na to liczyli również nasi zawodnicy, Iza Michalak i Tomasz Michalak i chyba się nie przeliczyli 😁
<!--more-->

Na linię startu, jak co roku, wszystkich biegaczy poprowadziła marszowym krokiem Grodziska Orkiestra Dęta 🎷🎺📯 No i tak się wprowadza w nastrój! Nogi same wyrywały się do biegu 🏃‍♂️ potem było jeszcze ciekawiej.

Start półmaratonu rozpoczął wystrzał konfetti i serpentyn 🎊🎉🎊, które szybowały nad głowami biegaczy aż do ostatniego zawodnika przekraczającego linię startu. 

Po tak spektakularnym starcie trzeba było zmierzyć się z trudami biegu, a że pogoda dopisała i było słonecznie i upalnie już od samego startu, to właśnie gorąc był największym wyzwaniem tego dnia 🥵. By jak najlepiej pomóc biegaczom uporać się z wysoką temperaturą, wolontariusze oraz sami mieszkańcy pomagali na licznych punktach z wodą💧 i izotonikami. Punkty zraszania w tym dniu były naprawdę zbawienne, a tych na trasie grodziskiego półmaratonu nie brakowało, sami mieszkańcy chcąc pomóc, wyciągali przed dom węże ogrodowe i polewali wodą na przebiegających obok ich posesji biegaczy.

Jakby atrakcji było mało, wzdłuż całej trasy zespoły wokalne🎙, muzyczne 🪗 oraz mieszkańcy z transparentami doładowywali pozytywną energią, nadawali rytm i tempo, a taki doping niósł do mety nawet już mocno wyczerpanych upałem uczestników.

No i finisz, a tam mega regeneracja, żeby nie powiedzieć "wyżerka" 😋 z nielimitowanym cateringiem🌯🍕🧇🥗 oraz nielimitowanym piwem🍺🍺🍺 tfu! izotonikiem 😜

I choć wydawałoby się, że wiecej wrażeń na raz mózg już nie ogarnie, organizatorzy dołożyli starań, by jednak się wysilił. Bo któż by opuścił wyczyny ORLEN Grupa Akrobacyjna Żelazny 🤯, które na zakończenie zawodów można było podziwiać na żywo! SZTOS!

Trzeba przyznać, że Bieg Słowaka to impreza jakich mało. Nic dziwnego, że ukończyło go blisko 3000 zadowolonych biegaczy! Warto nadmienić, że w tym roku zwycięzcami zostali Ukraińcy 🇺🇦 wśród pań triumfowała Walentyna Wierecka, a wśród panów wygrał Witalij Kuzniecow. Gratulujemy!

Komorniki MTB Team - zawsze w dobrym kierunku🙂 