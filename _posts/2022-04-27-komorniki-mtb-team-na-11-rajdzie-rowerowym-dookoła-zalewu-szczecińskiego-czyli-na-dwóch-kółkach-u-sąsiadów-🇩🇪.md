---
layout: post
title: Komorniki MTB Team na 11. Rajdzie rowerowym dookoła Zalewu Szczecińskiego
  czyli na dwóch kółkach u sąsiadów 🇩🇪
date: 2022-04-26T07:49:54.542Z
image: assets/uploads/kmtb-gryfus-rajd-2022.jpg
categories:
  - Aktualności
  - Wyprawy
tags:
  - Rajd rowerowy dookoła Zalewu Szczecińskiego
  - Gryfus
author: ola
---
15 godzin to czas w jakim w miniony weekend został pokonany przez naszego zawodnika Mateusza 11. Rajd dookoła Zalewu Szczecińskiego czyli gravelowa wyprawa o łącznej długości ponad 270 km okrążająca ten malowniczy akwen.
<!--more-->

Dzień pierwszy - sobota - start ze Szczecina i trasa na północ zachodnią stroną Zalewu. Wczesny ranek, Nabrzeże Starówka w samym centrum miasta na rozlewiskach Odry. Niezrażeni rzeźkim powietrzem uczestnicy ruszyli przez miasto w stronę granicy, bo właśnie po jej drugiej, niemieckiej stronie przebiegała tego dnia trasa. Bardzo urokliwe tereny i rozbudowana sieć ścieżek rowerowych robiły niesamowite wrażenie, pod koniec, w rejonie morza trasa stała się pagórkowata i wymagająca, a że ten dzień to większa część całości, bo aż 156 km, to mogło zaboleć 😬.

Mati wraz ze znajomymi z 10 grupy rajdu postanowili zrobić ucieczkę (pozdrawiamy Arka1 MTB Stargard ) i na ostatnich kilometrach "łyda została spalona"🔥 co w efekcie spowodowało, że dotarli do celu jako pierwsi z ponad 300-osobowej grupy 💪. Po ostatnich kilometrach jazdy nadmorską promenadą meta czekała na kolarzy tuż za granicą polsko-niemiecką w Świnoujściu.

Dzień drugi - niedziela- start ze Świnoujścia, przeprawa promem w centrum miasta a następnie jazda wzdłuż wschodniego brzegu Zalewu w większości asfaltową drogą publiczną w asyście policji, na szczęście z miłym urozmaiceniem pięknym 15-kilometrowym szutrowym kawałkiem po rozlewiskach. Trasa miała swój koniec w miejscu startu gdzie na dumnych piersiach uczestników zawisły zasłużone medale. 🎖🎖

Dziękujemy Szczeciński Klub Rowerowy Gryfus  za wspaniałą organizację rajdu oraz pozdrawiamy wszystkich biorących udział w rajdzie. To była wspaniała przygoda. 👌

Więcej zdjęć: <https://www.facebook.com/Komorniki.MTB/posts/3155821531402154>

Komorniki MTB Team - zawsze w dobrym kierunku 🙂 