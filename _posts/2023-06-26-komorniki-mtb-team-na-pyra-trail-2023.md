---
layout: post
title: Komorniki MTB Team na Pyra Trail 2023
date: 2023-06-22T09:35:03.673Z
image: assets/uploads/kmtb-pyra-trail-2023.jpg
categories:
  - Aktualności
  - Zawody
tags:
  - Pyra Trail
author: ola
---
Komorniki MTB Team ponownie pojawił się na Wielkopolskim Maratonie Gravelowym Pyra Trail 2023, który startował 17 czerwca w Radzewie koło Kórnika.
<!--more-->

Trasa tegorocznej edycji wynosiła 304 km 😎 Wiodła ona z Radzewa w stronę Kórnika, następnie w stronę Czapur i Wiórka, gdzie prowadziła przez nadwarciański teren znany z zawodów MTB Wiórek. Po przekroczeniu mostu w Rogalinie i przejeździe przez okolice Puszczykowa, uczestnicy wjechali na teren Wielkopolski Park Narodowy gdzie czekały na nich m.in dwa podjazdy na Osową Górę. Po wyjechaniu z WPNu w miejscowości Łódź trasa prowadziła na południowy wschód w stronę Śremu,  by tam zachaczyć o słynne nadwarciańskie wały. Mniej więcej po połowie trasy, w Nowym Mieście nad Wartą, pojawił się Orlen gdzie można było się nieco zregenerować, coś zjeść, wypić kawę oraz uzupełnić zapasy. Następnie trasa wiodła w stronę Żerkowa z kolejnym podjazdem, który zwieńczył piękny widok, a następnie szybki zjazd.

Kolejnym punktem po drodze była druga część wałów w stronę Pyzdr, a tam przejazd mostem przez Wartę i nawrotka w kierunku zachodnim. Kolejno kurs wiódł koło Miłosławia, a po przecięciu drogi krajowej nr 11 w stronę Zaniemyśla, gdzie już zawodnicy kierowali się w stronę długo wyczekiwanej mety. 

Trasa pod względem nawierzchni była dosyć zróżnicowana, zapewniając i asfaltowe i gruntowe odcinki. Te drugie to zarówno klasyczne szutry jak i piaszczyste, polne drogi, które w szczególności dały się we znaki w tej edycji. Momentami trzeba było iść pieszo.

Przebieg trasy: <https://ridewithgps.com/routes/43213313>

Nasz Team reprezentowali Filip Sznajder i Łukasz Liszka. Brawo Panowie! 💪💪👊

Wyniki: <https://pyra-trail.pl/wyniki-pyra-trail-2023/>

Na mecie na zawodników czekały klasycznie pyry z gzikiem oraz zimne piwo.

Edycja 2023 była bardzo udana mimo męczących piaszczystych odcinków.

Komorniki MTB Team - zawsze w dobrym kierunku🙂 