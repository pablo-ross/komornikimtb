---
layout: post
title: Jacek na 6. edycji Koronowo MTB Maraton
date: 2023-04-22T08:14:12.843Z
image: assets/uploads/kmtb-koronowo-2023.jpg
categories:
  - Aktualności
  - Zawody
tags:
  - Koronowo MTB Maraton
author: ola
---
O tym, że karuzela wyścigów MTB w tym sezonie porządnie się rozkręciła już wiemy. W miniony weekend nasz zawodnik Jacek Grajser udał się do sąsiedniego województwa, w okolice Bydgoszczy, aby poznać nowe trasy podczas 6 edycji Koronowo MTB Maraton poprowadzonego dookoła Zalewu Koronowskiego, tym samym rozszerzając portfolio startów zielono-czarnych koszulek.
<!--more-->

Choć aura tego dnia była zdecydowanie niesprzyjająca - padający deszcz, niska temperatura i wszechobecne błoto - nie odstraszyły one nikogo, kto w planach miał ten wyścig, na starcie bowiem stanęło ponad 900 uczestników rywalizujących na trzech dystansach: rodzinnym(16km), średnim (41,5km) oraz długim (80km).

Po szybkim i płaskim starcie, gdzie każdy znalazł swoje „miejsce w szeregu”, zaczął się singiel, z kilkoma podjazdami, z których jeden pozwolił poczuć się jak w górach podczas pokonywania niekończącego się podjazdu w stylu Singletrack Glacensis. Trasa dość płaska, za to z malowniczymi widokami wokół zalewu, która pozwalała podziwiać przyrodę we wczesno-wiosennej odsłonie.

Pierwsze starty w sezonie zwykle pokazują w jakiej jesteśmy formie i tym razem, jak wspomina Jacek, nie było inaczej. Po pierwszej połowie dystansu średniego, przejechanego w i tak dobrym, szybkim tempie nastąpiło „odcięcie” i walka z samym sobą o przetrwanie do mety. Kolejne kilometry już nie ubywały tak szybko, jak w pierwszej części. Prędkość spadła też za sprawą bardzo trudnego i wymagającego technicznie singla wokół jeziora. Kto tego dnia nie był w pełni skoncentrowany i jechał tą trasą po raz pierwszy, przez jeden mały błąd mógł nawet zakosztować niespodziewanej kąpieli.

Duża liczba wolontariuszy zlokalizowanych na trasie czynnie wspierała i dopingowała kolejne grupki kolarzy, co dodawało mocy na kolejne kilometry. 

Taka jazda na dystansie średnim w wykonaniu Jacka i pokonaniu 443m w pionie, pozwoliła jemu zająć pozycję 54 open, oraz 24 miejsce w kategorii wiekowej z czasem.

Gratulujemy! 👏👏👏

Do kwietniowego zestawu startów dziś dołączają DT4YOU Maraton Oborniki 2023  i inauguracja sezonu Bike Maraton w Miękini. 

Trzymajcie kciuki 🤞

Wyniki: <http://sts-timing.pl/event/maraton-mtb-koronowo-2023/>

Komorniki MTB Team - zawsze w dobrym kierunku🙂