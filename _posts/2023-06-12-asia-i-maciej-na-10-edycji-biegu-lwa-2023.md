---
layout: post
title: Asia i Maciej na 10. edycji Biegu Lwa 2023
date: 2023-06-01T08:44:09.188Z
image: assets/uploads/kmtb-bieg-lwa-2023.jpg
categories:
  - Aktualności
  - Zawody
tags:
  - Bieg Lwa
author: ola
---
Komorniki MTB Team zawitał w Tarnowie Podgórnym na tegorocznym Bieg Lwa. 20 maja odbyła się już 10. edycja tego klasyka w Wielkopolsce i z pewnością nie ostatnia.
<!--more-->

Cała sobota to w zasadzie festiwal biegowy, który trwał prawie do północy. Na początek dzieci, czyli Bieg Lwiątek, następnie niespotykany Bieg Lwiątek po Sztafetę Pokoleń, potem Pogoń za Lwem, czyli bieg na 10 km i wisienka na torcie- Bieg Lwa, czyli półmaraton – 21 km 097,5 m, który ruszył równo o godzinie 20:00. 

Trasa lekka i przyjemna, płaska bez znacznych podbiegów. Pomimo pięknej i słonecznej pogody w ten dzień, słońce nie dawało się już tak we znaki po starcie. Wieczorna pora na półmaraton to był strzał w dziesiątkę! Bieg półmaratonu obejmował 2 pętle ulicami Tarnowa Podgórnego. Atmosfera na ulicach Tarnowa Podgórnego była niesamowita, mieszkańcy stanęli na wysokości zadania dopingując zawodników oraz rozdając wodę, lody i inne energetyki 🥤🍦🧃

Całe miasteczko biegowe mieściło się na Stadionie Tarnovia, tam był start i meta. Jest to piękny obiekt, który robił ogromne wrażenie, zwłaszcza podczas wbiegania na metę. Na koniec całej imprezy na biegaczy i kibiców czekała niespodzianka w postaci koncertu 🎸 grupy Strachy Na Lachy.

Nasze barwy w półmaratonie Bieg Lwa reprezentowali regularni uczestnicy imprez biegowych:

* Joanna Marczak
* Maciej Marczak

Brawa dla Was 👏👏

Wyniki półmaratonu znajdziecie pod linkiem: <https://wyniki.plus-timing.pl/w/bieg-lwa-2023>

Komorniki MTB Team - zawsze w dobrym kierunku🙂 