---
layout: post
title: Komorniki MTB Team na 13. PKO Poznań Półmaraton 2021
date: 2021-10-20T08:14:06.523Z
image: assets/uploads/kmtb-poznan-polmaraton-2021.jpg
categories:
  - Aktualności
  - Zawody
tags:
  - Poznań Półmaraton
author: ola
---
Poznański Półmaraton to impreza biegowa, która co roku przyciąga do stolicy Wielkopolski rzesze pasjonatów biegania z całej Polski oraz z zagranicy. Impreza odznacza się przede wszystkim wysokim poziomem organizacyjnym i licznie angażuje społeczność mieszkańców Poznania i okolic, którzy gorąco kibicują i wspierają zawodników wzdłuż całej trasy biegu. Już od kilku lat ta wspaniała atmosfera biegu zachęca do startu również kolarzy z Komorniki MTB Team.
<!--more-->

Wielu z nas po Rowerowym Biegu Piastów odstawiła rower na jakiś czas wchodząc w tak zwany okres roztrenowania. Niektórzy wykorzystują sprzyjająca nadal pogodę i dalej kręcą kilometry, jednak w zdecydowanie wolniejszym już tempie. Dobrym rozwiązaniem wydaje się także w tym okresie dywersyfikacja treningu rowerowego na korzyść dłuższych ćwiczeń biegowych 🙂. Tak też uczyniła grupka naszych zawodników która w pięcioosobowym składzie zameldowała się na starcie 13 PKO Poznań Półmaratonu: Joanna Marczak, Maciej Marczak, Marcin Przybyła, Tomasz Michalak, Tomasz Wróbel.

Wyniki: <https://live.sts-timing.pl/pp2021/>

Było super, było świetnie, było cudownie!!! Na szczęście (dzięki tegorocznej przełożonej przez Covid dacie na październik) zostało już tylko niecałe 6 miesięcy oczekiwania do kolejnego już 14 PKO Poznań Półmaratonu !!!! 

Komorniki MTB Team - zawsze w dobrym kierunku 🙂
