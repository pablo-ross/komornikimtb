---
layout: post
title: Komorniki MTB Team na Bike Maraton Jelenia Góra
date: 2021-10-02T08:26:44.264Z
image: assets/uploads/bike-maraton-jelenia-gora.jpg
categories:
  - Aktualności
  - Zawody
tags:
  - Bike Maraton
author: ola
---
Komorniki MTB Team na Bike Maraton Jelenia Góra czyli Ady obecność obowiązkowa 💪 

Choć głównym wydarzeniem klubowym ostatniego weekendu września był Rowerowy Bieg Piastów, nastepnego dnia, tuż za rogiem, czyli w Jeleniej Górze, zagościł Bike Maraton a na nim nasz niezawodny BM-Team czyli Adrianna Owczarek  i Artur Owczarek, choć z powodu kontuzji Artur tym razem tylko w roli fotografa 😐 <!--more-->

Ten Bike Maraton był wyjątkowy.

Odbył się w ramach kolarskiego weekendu czyli Jelenia Góra Trophy 2021 w składzie:

➡️Maja Włoszczowska MTB Race – wyścig XCO kat. C2 UCI + UCI Junior Series
➡️Bike Maraton Jelenia Góra – UCI MTB Marathon Series
➡️Jelenia Góra na rowery „Podziękuj Mai Włoszczowskiej” – Rajd Rowerowy. 

Nie zrelacjonujemy Wam pozostałych wydarzeń tego weekendu, ale mamy dla Was bardzo szczerą opowieść Ady o starcie na dystansie MEGA 👍😎 

"W piątek byłam przywiązana do łóżka z powodu choroby, ale czego to się nie zrobi dla roweru, żeby mógł stanąć na starcie w niedzielę 😁. Pogoda dopisała, słońce prażyło, a w bukłaku brakowało wody. Profil trasy z jedną górką? - łatwizna! Pierwsze 15 km to spokojny, płaski wyjazd z miasta w kierunku Rudaw Janowickich. I to mają być - pomyślałam - zawody w słynącej z warunków kolarskich Jeleniej Górze? zawody w ramach których  rozgrywa się UCI Marathon Series?! Jednak te myśli szybko się rozwiały, kiedy po tym odcinku rozpoczęły się podjazdy, w tym znana i kochana, po raz drugi w tym sezonie na trasie BM - Łopata 💚 a także trudniejsze technicznie zjazdy, trasa zrobiła się po prostu przyjemnie wymagająca i technicznie i kondycyjnie, aby po 44 km znów złagodnieć. Profil trasy jednak był złudny, bo nie uwzględnił zakrętów, kamieni, korzeni, krótkich, przypalających nogę, interwałowych podjazdów, ciągnących się do samej mety, na którą wjeżdżało sie umordowanym, ale szczęśliwym 😎" 

To się  nazywa kochać kolarstwo górskie 😁👊💪Próżno się dziwić, że kolejny srebrny medal🥈 trafił do kolekcji Ady. BRAWO! 

Dziś w Świeradowie odbył się kolejny odcinek walki o generalkę Bike Maraton 2021, za tydzień czeka nas finał w Sobótce. Czekajcie na nasze relacje z ostatnich tegorocznych wyścigów 🚴‍♂️🚴‍♀️, które oczywiście już wkrótce. 

Więcej zdjęć: <https://www.facebook.com/Komorniki.MTB/posts/3002854110032231>

Komorniki MTB Team - zawsze w dobrym kierunku🙂