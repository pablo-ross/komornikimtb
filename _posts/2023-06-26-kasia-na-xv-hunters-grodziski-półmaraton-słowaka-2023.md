---
layout: post
title: Kasia na XV Hunters Grodziski Półmaraton Słowaka 2023
date: 2023-06-15T09:24:12.093Z
image: assets/uploads/kmtb-hunters-2023.jpg
categories:
  - Aktualności
  - Zawody
tags:
  - Półmaraton
  - Hunters Grodziski Półmaraton Słowaka
author: ola
---
Biegnij biegnij biegnij biegnij !!! To Grodzisk to Słowak, Każdy tu Mistrzem jest to Meta to Medal na Ciebie czeka!!!
<!--more-->

Te słowa hymnu Hunters Grodziski Półmaraton "Słowaka"  długo pozostaną w uszach i sercu Kasi, która w weekend reprezentowała nasze  💚🖤  barwy w Grodzisk Wielkopolski.

XV Hunters Grodziski Półmaraton "Słowaka" był wyjątkowy pod każdym względem. 🔥

8.30 sprzed Grodziskiej Hali Sportowej w towarzystwie Grodziska Orkiestra Dęta im. Stanisława Słowińskiego odbył się przemarsz na Stary Rynek.  

9.00  w uroczysty sposób - sygnałem armaty, konfetti oraz z hymnem grodziskiego półmaratonu biegacze wyruszyli na trasę 🏃‍♀️

Trasa płaska, dość wymagająca, dobrze oznaczona i zabezpieczona. Do pokonania były dwie pętle, prowadzace ulicami miasta. 

Ze względu na wysoką temperaturę, na trasie znajdowały się 4 punkty z wodą, napojami izotonicznymi i bananami oraz baseny z wodą do odświeżenia. A średnio co 1 km rozmieszczone były kurtyny wodne. 💪

Ten Półmaraton to jakiś KOSMOS 🔥 Takiej atmosfery na trasie nie da się opisać słowami, to trzeba przeżyć 😀

Zaangażowanie mieszkańców fantastyczne, widać że oni żyją tym wydarzeniem. Dla nich to tak samo wielkie święto jak dla biegaczy. Wsparcie, motywacja, oklaski - coś pięknego 😀 Ta cała kumulacja wrażeń dawała wiele sił do pokonania każdego kolejnego kilometra, a nie było łatwo. Były momenty kryzysu i  zwątpienia 🥴 Słońce i wysoka temperatura nie są przyjaciółmi biegaczy, a tego na trasie było pod dostatkiem...

Kasia mimo wielkiego zmęczenia wbiegając na ostatnią prostą do mety czuła niesamowitą radość, że udało się zrealizować kolejny cel i wygrać z własnymi słabościami 😀💪🔥 Na mecie pojawił się wielki uśmiech, duma i satysfakcja 😀 Co się dziwić,  piekny czas - 01:55:49 i piękny wynik: 49 w kategorii K40 💪😀 Gratulujemy 💪👌👍

W strefie finishera nieograniczona ilość jedzenia, lokalne piwo, rozmowy, zabawy. 

Wisienką na torcie był koncert Jacek MEZO Mejer, dzięki któremu nikt nie myślał o zmęczeniu tylko dobrze się bawił 😀 Hunters Grodziski Półmaraton "Słowaka"  stworzył swoiste dzieło sztuki 🔥 Niebywała impreza, fantastyczna atmosfera, kibice i wolontariusze z sercem na dłoni 💚 

Organizacja jedyna w swoim rodzaju, na bardzo wysokim poziomie 🔥👏😀 Udział w takim wydarzeniu to czysta przyjemność i niesamowite emocje 😀 Tego dnia  Wszyscy byli Wygranymi 🔥

Obowiązkowo do zobaczenia za rok 😀

Komorniki MTB Team - zawsze w dobrym kierunku🙂 