---
layout: post
title: 7. miejsce Komorniki MTB Team w w drużynowej klasyfikacji Solid MTB 2021
date: 2021-10-11T08:13:31.171Z
image: assets/uploads/solid-mtb-zakonczenie-2021.jpg
categories:
  - Aktualności
  - Zawody
  - Wydarzenia
tags:
  - Solid MTB
author: ola
---
Solidnie zakręcone trasy – to jedno z wielu opisów maratonów organizowanych przez cykl Solid MTB. Jakkolwiek byście je opisali, możecie być pewni, nudy tutaj nie doświadczycie.<!--more-->

Nasze solidne ściganie rozpoczęliśmy od bardzo znanej kolarzom miejscówki w **Dolsku**, gdzie charakterystyka trasy była tylko rozgrzewką przed tym co czekało nas na kolejnych edycjach 🔥 To był tylko przedsmak tych jakże zakręconych tras o bardzo interwałowym charakterze, gdzie z każdej miejscówki organizatorzy wyciskali 100% jej potencjału 💪 Z czystym sumieniem można określić to jako „Pure MTB” na terenach nizinnych – czyste szaleństwo! Do tego szaleństwa interwałowego zaliczamy oczywiście kolejne edycje takie jak **Sława**, **Przyłęk** i **Górzno**. Prawdziwy rollercoaster i smaczek dla każdego kto lubi wrócić na metę z pełną satysfakcją pokonanego dystansu 😋

Na tych trasach można znaleźć wszystko co składa się na dobre terenowe kolarskie ściganie. Od zjazdów po korzeniach i piachu, po techniczne odcinki w szczerym lesie. Na pewno nie zabrakło podjazdów, które nie jednej osobie przepaliły nogę 🔥 Po zakończonej edycji w Górznie nastąpiło małe „wypłaszczenie” sezonu "solidowego" ścigania. Od edycji w piekielnie gorącym **Kórniku**, aż po chłodne i bardzo szybkie **Bodzyniewo**. Przewyższeń było mniej, a trasy stały się trochę łatwiejsze. Można powiedzieć, że była to chwila na złapanie oddechu, na delikatną regenerację przed tym, co czekało wszystkich na sam koniec sezonu 😊

Niewątpliwie jedna z lepszych, jak nie najlepszych tras "solidowego" cyklu – **Leszno**. Majstersztyk idealnej interwałowej trasy z bardzo ciekawym akcentem leśnych singletracków, no po prostu perełka sezonu! 🤩 Następnym przystankiem były **Owińska**, gdzie zyskująca popularność pętla Maximus Singletrack i okolice Dziewiczej Góry dopieściły każdego kto czuł choć minimalny niedosyt z wcześniejszych maratonów.

Zakończenie całego sezonu miało miejsce w **Krzywiniu**, gdzie można było powspominać ten jakże udany cykl solidnego ścigania 😋 Szkoda jedynie, że sezon ścigania tak szybko minął. Szczególnie, że w tym roku, podobnie jak w poprzednim, sezon był bardzo skompresowany i ściśnięty, gdzie starty odbywały się praktycznie co tydzień. No ale cóż, co dobre szybko się kończy. Noga przepalona, teraz czas na regenerację, aby w kolejnym "solidowym" sezonie bawić się jeszcze lepiej! 😉

Bardzo dziękujemy wszystkim fotografom za przepiękne zdjęcia z tras maratonów, a szczególnie Kasia Krzycka & Agnieszka Szatkowska za zdjęcia grupowe, które pozostaną z nami jako pamiątka na długie lata 😊

**Komorniki MTB Team zajęły w drużynowej klasyfikacji generalnej 7 miejsce!**

Więcej zdjęć: <https://www.facebook.com/Komorniki.MTB/posts/3009127736071535>

Komorniki MTB Team - zawsze w dobrym kierunku! 👍