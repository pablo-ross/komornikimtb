---
layout: post
title: Komorniki MTB Team na zakończeniu sezonu w Sobótce 2023
date: 2023-10-10T09:38:28.634Z
image: assets/uploads/kmtb-bike-maraton-sobotka-2023.jpg
categories:
  - Aktualności
  - Zawody
tags:
  - Bike Maraton
  - Sobótka
author: ola
---
Tradycyjnie na początku października w Sobótce odbyło się zakończenie sezonu ścigania w ramach cyklu Bike Maraton.
<!--more-->

Na tej finałowej edycji Komorniki MTB Team reprezentowali:

✴️Na dystansie CLASSIC (25km; 690m UP)

* Katarzyna Krzycka
* Jarosław Matłoka
* Artur Owczarek

✴️Na dystansie MEGA (44km; 1340m UP)

* Adrianna Owczarek
* Krzysztof Skaza
* Tomasz Jabłoński

Na papierze trasa podobna do zeszłorocznej, na szczęście organizator tak zmodyfikował kolejność przejazdu przez znane z poprzednich edycji ścieżki, że w praktyce było zupełnie inaczej 👍👌

Patrząc na wykres wysokości wydawało się, że po dojeździe do pierwszego bufetu będzie już łatwiej i tylko podjazd w końcówce wyścigu... Nic bardziej mylnego, ale o tym za chwilę.

Pierwsza część wyścigu z dwoma dłuższymi podjazdami rozciągnęła stawkę na tyle, że w zasadzie trasa na podjazdach się nie korkowała. Po bufecie i rozjeździe Mega/Classic uczestnicy dłuższego dystansu rozpoczęli tę pozornie łatwiejszą część wyścigu. Tu podjazdy były krótsze, kończyły się technicznymi zjazdami, które szybko zamieniały się w kolejne podjazdy i miało się wrażenie że trwa to bez końca. 100% koncentracji to minimum jakie trzeba było dać z siebie by przejechać tę część wyścigu w miarę płynnie i bez "przygód". Momentami miało się wrażenie, że jesteśmy na wyścigu XC a nie na maratonie...🤔 

Dojazd do drugiego bufetu witaliśmy z wyraźną ulgą bo już tylko ostatni podjazd i zjazd do mety... No właśnie, "tylko" 🙄 Ostatni podjazd do dłuuuga, najeżona drobnymi kamieniami, szutrowa droga która trwała i trwała. Można by powiedzieć "końca nie widać..." By już nas ostatecznie dobić to po skręcie na upragnioną część: zjazd do mety, kolejna niespodzianka - trudny, kamienisty zjazd, serpentyny i wszelkie inne atrakcje jakie się udało znaleźć w okolicy. 

Podsumowując, trasa świetna, wymagająca i kondycyjnie i technicznie. Co dla wielu z nas "amatorów" jest też ważne: w 100% przejezdna 👍 Jeżeli ktoś waha się czy górskie maratony są dla niego to koniecznie musi spróbować ścigania w Sobótce, przewyższenie są trochę mniejsze ale klimat gór czuje się na każdym kroku. Sorry! - ścieżce 😉😎

Co do wyników to tradycyjnie nasze Złotko -  Ada skończyła na podium: 3️⃣ msce w kategorii jeśli chodzi o wyścig i 2️⃣ w generalce 2023 🥈💪👌🎉🔥 GRATULACJE !!! 🤝

W ten oto sposób zamknął się kolejny cykl startów w Bike Maraton a zarazem we wszystkich tegorocznych cyklach. Kolejny start w tej serii na otwarciu sezonu 2024 w Miękini.  Szykujcie się! 😄😎

Komorniki MTB Team - zawsze w dobrym kierunku🙂 