---
layout: post
title: Komorniki MTB Team na poznańskim półmaratonie 2022
date: 2022-04-05T07:48:52.260Z
image: assets/uploads/kmtb-polmaraton-poznan-2022.jpg
categories:
  - Aktualności
  - Zawody
  - Wydarzenia
tags:
  - Poznań Półmaraton
author: ola
---
W niedzielę 3. kwietnia 2022 Poznań zamienił się w biegową stolicę Polski za sprawą 14. PKO Poznań Półmaratonu. Poznański Półmaraton to impreza, która co roku przyciąga do stolicy Wielkopolski rzesze pasjonatów biegania nie tylko z całej Polski, ale także z zagranicy. Pomimo dosyć niskiej temperatury i wiatru na starcie pojawiło się ponad 6000 zawodników.

<!--more-->

Najlepszym czasem popisał się Etiopczyk Sikiyas Abate, który na metę dotarł w czasie 1:00:49, jednakże rekord trasy nie został tego dnia pobity. Najlepszym Polakiem okazał się Krystian Zalewski z czasem 1:03:12. Najlepsza Polka, Izabela Paszkiewicz, uzyskała świetny czas 01:11:18.

Na trasie kibice rozgrzewali uczestników gorącym dopingiem, dzięki czemu zimny wiatr oraz podbieg na końcowych kilometrach jakby mniej wdawały się we znaki. Nogi same niosły biegaczy do mety. Wolontariusze ratowali spragnionych i głodnych zawodników na punktach odżywiania, podając nawodnienie oraz wspomagając wszystkich czekoladą. 

Wolontariusze, kibice - dziękujemy!

Tego roku na poznańskim półmaratonie nasz zespół KOMORNIKI MTB TEAM godnie reprezentowali:

* Marcin Przybyła 01:47:17
* Tomasz Wróbel 01:47:41
* Filip Sznajder 01:53:52

Szczegółowe wyniki: <https://halfmarathon.poznan.pl/wp-content/uploads/2022/04/pp2022.pdf>

Marcin i Tomasz regularnie reprezentują nasz Team na tej imprezie już 6. rok z rzędu 👏 Tymczasem Filip zaliczył tego dnia swój debiut na dystansie półmaratońskim👍 

Event ten jest dla nas szczególny gdyż - dla większości - jest jedną z niewielu imprez biegowych w roku, w których bierzemy udział, a tym bardziej na takim dystansie. Jest to pewnego rodzaju oderwanie od imprez na dwóch kołach.

Za rok na pewno tam wrócimy 😉

Więcej zdjęć: <https://www.facebook.com/Komorniki.MTB/posts/3139999672984340>

Komorniki MTB Team - zawsze w dobrym kierunku🙂