---
layout: post
title: Komorniki MTB Team na Solid MTB Wilkowice 2023
date: 2023-08-19T07:39:54.995Z
image: assets/uploads/kmtb-solid-mtb-wilkowice-2023.jpg
categories:
  - Aktualności
  - Zawody
tags:
  - Solid MTB
  - Wilkowice
author: ola
---
W ubiegłą niedziele 13.08.2023 w Wilkowicach odbył się już X z XII zaplanowanych na ten rok etapów cyklu Solid MTB.
<!--more-->

Po ilości rowerów ustawionych w sektorach startowych można wyciągnąć wniosek, że pomimo ogólnego wakacyjnego relaksu 🏖️ „solidbikerzy” nadal mają w sobie niespożyte chęci i siłę do rywalizacji. Powodów tak wysokiej frekwencji jest kilka, ale według nas najważniejsze są dwa. 

Po pierwsze zbliżający się wielkimi korkami „finisz sezonu”! To już raptem tylko trzy edycje dzielą nas od ostatecznych rozstrzygnięć. Kto by zatem nie chciał dopisać przy swoim nazwisku i drużynie kolejnych cennych punktów w klasyfikacji generalniej? Po drugie … Wilkowice. Kto już tu raz startował ten wie, że pogoda jest zawsze zamówiona, trasa „perfect” przygotowana, a kibice szczególnie na podjeździe w okolicach „Murkowskiego jaru” wzorem wielkich kolarskich tour’ów żywiołowym dopingiem 📣 dodają 100% mocy! 🔥

W tym roku organizatorzy przygotowali dla startujących i kibiców jeszcze jedną miłą niespodziankę. Była nią obecność w miasteczku zawodów i udział w dekoracji zwycięzców Pani Katarzyny Konwa. Każdy, kto choć trochę interesuje się kolarstwem zna historię tej silniej i walecznej dziewczyny, której postawa i chęć odzyskania sprawności po wypadku jaki przydażył się jej i innej zawodniczce Ricie Malinkiewicz jest godna podziwu! 🫶

Pani Kasiu miło było zobaczyć Pani uśmiech! Trzymamy mocno kciuki ✊ i wspieramy w drodze do osiągnięcia wyznaczonych celów! 

Na koniec jeszcze kilka zdań o samej trasie. W tym roku organizatorzy postanowili odwrócić strzałki 🔁 i zawodnicy musieli pokonywać znaną sprzed roku trasę „pod prąd”, co było dość ciekawym doświadczeniem. 😉 Dodano również kilka nowych odcinków, które z pewnością urozmaiciły rywalizację i jak wynikało z kuluarowych rozmów przyjęły się bardzo dobrze. 👍

Generalnie można było się rozpędzić, szczególnie na ostatniej prostej! 😏 Podjazdy z wyjątkiem „Murkowskiego jaru” były raczej łagodne, a single kręte i miejscami bardzo, ale to bardzo wąskie. Rewelacyjnie z tymi wszystkimi niuansami trasy poradził sobie nasz zawodnik Mateusz Koszyczarek #167, który potwierdził moc 💪 i drugi raz z rzędu wskoczył na podium zajmując trzecie 🥉 miejsce w kategorii M2! Brawo! Gratulacje! 🙌🔥

Oprócz Matt’iego nasz Komorniki MTB Team podczas Solid MTB w Wilkowicach reprezentowali:

* Łukasz Stachowiak # 308
* Przemysław Marek #210
* Karol Kmak #434
* Marcin Bielecki #908
* Artur Owczarek #251
* Zbigniew Bocian #44
* Jarosław Matłoka #854
* Katarzyna Krzycka #758

Ale to nie koniec...

Tradycyjnie w Wilkowicach zaraz po zmaganiach kolarzy rozegrano zawody biegowe cyklu Solid Run. Do pokonania była 5 kilometrowa trasa, więc jeśli komuś było mało rywalizacji na rowerze to mógł chwilę odpocząć, nawodnić się, przebrać buty i jeszcze … pobiegać! 😊

Wielkie brawa i szacunek dla tych, którzy mieli właśnie taki ambitny plan na niedzielę. 👏

Komorniki MTB Team podczas Solid Run w Wilkowicach reprezentowali:

* Katarzyna Krzycka 
* Jakub Piątek

Szczegółowe wyniki rywalizacji znajdziecie w linkach:

* Solid MTB: <https://domtel-sport.pl/wyniki,zawody,5623>
* Solid Run: <https://domtel-sport.pl/wyniki,zawody,5624>

Komorniki MTB Team - zawsze w dobrym kierunku 