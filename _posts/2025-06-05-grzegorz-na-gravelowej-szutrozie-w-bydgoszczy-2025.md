---
layout: post
title: Grzegorz na gravelowej Szutrozie w Bydgoszczy 2025
date: 2025-05-30
image: assets/uploads/kmtb-szutroza-bydgoszcz-2025.jpg
categories:
  - Aktualności
  - Zawody
tags:
  - Szutroza
author: ola
---
W minioną sobotę w Bydgoszczy odbyły się drugie tegoroczne gravelowe zawody pod marką Szutroza. Nasz zawodnik Grzegorz sprawdził się na średnim dystansie.
<!--more-->

W minioną sobotę w Bydgoszczy odbyły się drugie tegoroczne gravelowe zawody pod marką Szutroza.

Tym razem był to „Bydgoski Szlak Rzeczny". Zawody tradycyjnie odbyły się na pętli. Do wyboru były trzy dystanse krótki 98km średni 148km i długi 246 km.

Po udanym starcie w Bolesławcu do Bydgoszczy na dystans średni wybrał się nasz zawodnik Grzegorz Berłowski.

Jak było?

„Frekwencja trochę mniejsza, niż w Bolesławcu, jednak organizacja jak zawsze na najwyższym poziomie. Startowaliśmy z Muzeum Wodociągów w Bydgoszczy. Trasa wiodła lasami, ścieżkami rowerowymi wybudowanymi na dawnych torowiskach, kilkukrotnie przekraczaliśmy rozlewiska Brdy, przejeżdżając stare i nowe mosty.

Na jednym z bufetów w Janiej Górze, można było skosztować szarych klusek, zupy serowej, chleba ze smalcem. To wszystko dzięki lokalnemu Kołu Gospodyń Wiejskich „Chlebowianki".

Polecam wszystkim te imprezy. Znajdziecie tam świetnie zaopatrzone bufety, dobrze dopracowany ślad trasy i pięknie przyrodniczo wytyczone szlaki."

Wyniki: <https://domtel-sport.pl/wyniki,zawody,6092>

Komorniki MTB Team - zawsze w dobrym kierunku 🙂
