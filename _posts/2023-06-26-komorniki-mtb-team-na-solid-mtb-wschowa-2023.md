---
layout: post
title: Komorniki MTB Team na Solid MTB Wschowa 2023
date: 2023-06-12T09:20:39.448Z
image: assets/uploads/kmtb-solid-wschowa-2023.jpg
categories:
  - Aktualności
  - Zawody
tags:
  - Solid MTB
  - Solid MTB Wschowa
  - Wschowa
author: ola
---
Weekend, weekend i jak to mówią … po weekendzie. 😎 Mamy nadzieję, że spędziliście go ciekawie i przy okazji również aktywnie! My jak to my … jeździliśmy, zwiedzaliśmy, odkrywaliśmy i … trochę też się ścigaliśmy. 😅 
<!--more-->

Czasem mogliśmy to wszystko robić na raz, jak na przykład wczoraj we Wschowa. Tak się bowiem złożyło, że miasto leżące nieopodal granicy trzech województw: wielkopolskiego, dolnośląskiego i lubuskiego, stało się po raz pierwszy areną zmagań zawodników startujących w cyklu Solid MTB 2023.

Była to druga i zarazem ostatnia „nowość” zaplanowana w kalendarzu tegorocznego cyklu. Po bardzo entuzjastycznie przyjętej rundzie w Grodzisku, do Wschowy zjechała spora grupa rowerowych zapaleńców, żądnych wrażeń związanych z pokonaniem trasy pieczołowicie przygotowanej przez pana Roberta Orzechowskiego. 👍

Co prawda, jak przyznali organizatorzy, profil okolicznych lasów sprzyja raczej szybkiej i dynamicznej jeździe niż testowaniu swoich umiejętności technicznych czy siły mięśni na stromych podjazdach, ale przecież i takie wyścigi w cyklu są potrzebne! 

Można powiedzieć, że Wschowa to idealne miejsce dla osób rozpoczynających swoją rowerową przygodę z wyścigami MTB, co zresztą było widać po frekwencji w sektorze nr 5. 👌

Pomimo wysokiej temperatury i dość silnego wiatru tempo rywalizacji szczególnie po wyjeździe z lasu na ostatniej (5km) prostej było imponujące, a emocje na finiszu gwarantowane! Najlepszym tego dowodem była żywiołowo oklaskująca wpadających na metę zawodników wschowska publiczność. 🙌

Naszą „teamową” 🖤💚 radość po raz kolejny w tym sezonie pięknie przyozdobiła złotem 🥇 w kategorii K2 niezawodna Adrianna. 🫶 Super wynik - 5 miejsce w kategorii M4 zanotował również Jacek. 🔥 Gratulacje!  

Komorniki MTB Team podczas 7 rundy Solid MTB we Wschowie reprezentowali:

Na dystansie MINI: 28km (210m):

* Łukasz Stachowiak #308
* Przemysław Marek #210
* Zbigniew Bocian #44
* Karol Kmak #434
* Mateusz Przybył #269
* Artur Owczarek #251
* Mariusz Bocian #609

Na dystansie MEGA:  47km (365m):

* Jacek Grajser #647
* Adrianna Owczarek #250

Szczegółowe wyniki rywalizacji znajdziecie w linku: <https://domtel-sport.pl/wyniki,zawody,5561>

Komorniki MTB Team - zawsze w dobrym kierunku 🙂 