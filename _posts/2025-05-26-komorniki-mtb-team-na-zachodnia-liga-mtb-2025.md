---
layout: post
title: Komorniki MTB Team na Zachodnia Liga MTB 2025
date: 2025-05-16
image: assets/uploads/kmtb-zachodnialiga-2025.jpg
categories:
  - Aktualności
  - Zawody
tags:
  - Zachodnia Liga
author: ola
---
Na lokalizację zawodów wybrano samo centrum miasta Gorzowa Wielkopolskiego a dokładnie park miejski, gdzie korzystając z dobrodziejstw matki natury można było przygotować trasę w formacie XC.
<!--more-->

XC to w skrócie objazd po pętlach w formule Cross Country, na zamkniętej trasie, z elementami płaskich odcinków, stromych podjazdów i technicznych zjazdów.

Tak też było w Gorzowie. 4,5 km pętli liczącej 180m wzniosu - było co robić, trasa mocno interwałowa i dało się to odczuć. Karuzela podjazdów i spektakularnych szybkich zjazdów. A wszystko na małej przestrzeni, wśród kibiców, którzy mogli z jednego miejsca przyglądać się z bliska bike'rom, zmagających się z wymagającymi zawodami, w rytm mocnych basów zagrzewających dodatkowo do walki.

W sumie linię mety zawodnicy przekraczali pięciokrotnie na dystansie Mega (4,5 okrążenia). Dystans Mini liczył 3,5 okrążenia.

Po pierwszych dwóch mocnych okrążeniach, znany był już doskonale każdy zakręt, każdy podjazd i odcinki techniczne co zdecydowanie ułatwiało planowanie jazdy.

Kolejne nowe doświadczenie zdobyte, zawody zaliczone, a nasz jedyny reprezentant ➡️ Jacek Grajser dowiózł 3️⃣ miejsce w M4 na dystansie Mega, plasując się na 14 pozycji Open 👍👏🔥

<https://zlmtb.com/sites/default/files/wyniki/mega_73.pdf>

Komorniki MTB Team - zawsze w dobrym kierunku 🙂
