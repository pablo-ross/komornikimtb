---
layout: post
title: Kasia i Paweł na Biegu Wiosennym 2024
date: 2024-06-01T14:44:33.246Z
image: assets/uploads/kmtb-bieg-wiosenny-2024.jpg
categories:
  - Aktualności
  - Zawody
tags:
  - Bieg Wiosenny
author: ola
---
26 maja odbył się kolejny bieg z cyklu Biegów Marcelińskich od biegi.wlkp  – Bieg Wiosenny. Tradycyjnie można było wybrać jeden z dwóch dystansów: 5 i 10km (1 lub 2 pętle). W biegu na dystansie 10km Komorniki MTB Team 🟢⚫️ reprezentowali Kasia Krzycka i Paweł Perz.
<!--more-->

Trasa biegu na 10km stanowiła dwie pętle wytyczone w Lasku Marcelińskim. Zaraz po starcie i po 5. kilometrze do pokonania była jedyna górka na trasie, która - szczególnie na długim dystansie - wyraźnie rozciągnęła stawkę. 

Dzień biegu był ciepły i po nocnych opadach w lesie było dość parno, za to dzięki gęstwinie drzew na przeważającej części trasy słońce  nie było uciążliwe. Mimo, że aura nie sprzyjała biciu rekordów, sympatyczna atmosfera zapewniona przez organizatorów oraz duża frekwencja (381 zawodników w biegu na 10km i 216 na 5km) sprawiły, że niezależnie od osiągniętych wyników wszyscy dobrze się bawili.

Jak zawsze organizator poza pamiątkowym medalem zapewnił na mecie pyszną  drożdżówkę i orzeźwiającą wodę.

Półmetek tegorocznego biegania w Marcelinie za nami. Do kompletu pozostały dwie edycje: letnia i jesienna. Zatem do zobaczenia niebawem na polanie 🙂

https://wyniki.plus-timing.pl/w/marcelinski-bieg-wiosenny-2024-10km

Komorniki MTB Team - zawsze w dobrym kierunku 🙂