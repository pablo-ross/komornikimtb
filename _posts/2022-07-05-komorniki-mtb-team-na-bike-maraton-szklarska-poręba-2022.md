---
layout: post
title: Komorniki MTB Team na Bike Maraton Szklarska Poręba 2022
date: 2022-06-27T14:58:20.513Z
image: assets/uploads/kmtb-bike-maraton-szklarska-2022.jpg
categories:
  - Aktualności
  - Zawody
tags:
  - Bike Maraton Szklarska Poręba
  - Bike Maraton
  - Szklarska Poręba
author: ola
---
Kiedy całą Polskę zalewała fala upałów, zielono-czarna piątka z Komorniki MTB Team wybrała się w strefę deszczowego chłodu w Karkonoszach na start jednej z najważniejszych i najciekawszych edycji Bike Maraton czyli Bike Maraton Szklarska Poręba 2022.
<!--more-->

Szklarska Poręba  w piątkowy wieczór przywitała nas deszczem, piorunami i siedemnastką na słupku rtęci. Niestety prognoza na sobotę też nie była optymistyczna, jednym słowem deszcz... Pocieszaliśmy się tylko, że to góry i prognoza nigdy nie jest za zbytnio pewna. No i udało się 😅 Choć rano nadal wisiała nad nami groźba ulewy podczas wyścigu, od startu do mety nie spadła ani kropla deszczu a na mecie słońce prażyło już dość konkretnie. Za to na trasie, choć trochę parno, było meeega przyjemnie 😁 

Tegoroczna trasa została co nieco poszatkowana i przetasowana ku uciesze stałych bywalców. Nie zabrakło jednak wszystkich lokalnych smaczków. CLASSIC został jedynie pozbawiony SZTAJFY czarnym wąwozem (co za ulga!) ale też wypasionego zjazdu, który tam prowadzi (szkoda, ale coś za coś 🤷)Poza tym trasa świetnie wyważona, i szybka i mozolna, i łatwa i trudna technicznie, w przeróżnym terenie, było po prostu wszystkiego po trochu. Trasa MEGA to oczywiście mega wypas👌 Dołożone do classicowych różności Pasmo Rowerowe Olbrzymy naprawdę robi robotę - i męczy i cieszy 😉 Bez zmian pozostaje za to końcówka z przeklętym PAŚNIKIEM, którego wspomnienie osłabia niejednego umordowanego już zawodnika, kiedy widzi zazwyczaj dającą nadzieję tabliczkę "3 km do mety" 😜 Cóż, nikt nie mówił, że będzie lekko 😏

Na sobotnim starcie stawili się:

Dystans CLASSIC 31 km 860 m UP

* Artur Owczarek 
* Aleksandra Socha 
* Jacek Socha (jr)

Dystans MEGA 53 km 1400 m UP

* Adrianna Owczarek
* Roland Socha 

Niestety awaria sprzętu na drugim (!) kilometrze wykluczyła naszą czołową zawodniczkę Adę z rywalizacji...Po powrocie na start i szybkim serwisie postanowiła wykorzystać czas i niesporzytą energię i wybrała się na Singletracki Szklarska Poręba. Na mecie spotkaliśmy się jednak wszyscy w komplecie by jak zawsze podzielić się wrażeniami.

Miło było też spotkać zaprzyjaźnioną ekipę z Wataha Północy  z debiutującą młodą zawodniczką 👍 życzymy dalszych sukcesów!

Wyniki: <https://wyniki.datasport.pl/results3630/>

Komorniki MTB Team - zawsze w dobrym kierunku🙂 