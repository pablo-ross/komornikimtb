---
layout: post
title: Tomek na Ślężańskim Mnichu
date: 2023-04-18T07:36:27.181Z
image: assets/uploads/kmtb-slezanski-mnich-2023.jpg
categories:
  - Aktualności
  - Zawody
tags:
  - Ślężański Mnich
  - VeloBank VIA Dolny Śląsk
author: ola
---
W ubiegłą niedzielę 16 kwietnia odbył się Ślężański Mnich. Przez wielu wyścig ten traktowany jest jako otwarcie sezonu szosowego w Polsce. Przed wyścigiem zawodowców, w ramach cyklu VeloBank VIA Dolny Śląsk  z trasą w Sobótce zmierzyło się ponad 500 amatorów.
<!--more-->

Uczestnicy na dystansie FUN mierzyli się z ciekawą, wymagającą pętlą o długości ponad 30 km. Z atrakcji jakie czekały na uczestników należy wymienić: podjazd pod Strzegomiany i Przemiłów, przejazd po brukowanej drodze przez Oleszną, krętą malowniczą drogę przez Piotrówek, Tomice i Glinice. W samej Sobótce zawodnicy mieli do pokonania dwa krótkie podjazdy: pierwszy ul. Garncarską oraz finałowy podjazd aleją św Anny. Dla tych, którym mało było atrakcji organizator przygotował możliwość powtórnego pokonania pętli na dystansie PRO. 

To wydarzenie w kalendarz wpisał i plan zrealizował nasz zawodnik, Tomek Jabłoński. Przesłał nam też parę słów podsumowania tego startu:

> "W tym roku również ja zapragnąłem spróbować ścigania na malowniczych szosach wokół Sobótki. Ponieważ wyścig odbywał się na trasie zamkniętej dla ruchu samochodów można było się poczuć jak w prawdziwym peletonie. W ramach przełamywania rutyny kolarskiej (ciągle to MTB😜) zdecydowałem się na dystans PRO💪 jak szaleć to szaleć co mi tam jakieś 30 km na szosie, 60 km też wydawało się spoko. Wiadomo, wyścigu nie wygram 😁, ale na koniec dnia ważne jest by mieć poczucie, że dałem z siebie wszystko a założone cele, jeśli chodzi o limity czasowe, udało się zrealizować. Podjazdy na początku rundy szybko zweryfikowały miejsce każdego w peletonie. Na szczęście utworzyły się mniejsze grupy, w których można było dobrze popracować na zmianach. Flirt z kolarstwem szosowym uważam zatem za udany i myślę że przygodę z tą odmianą kolarstwa będę kontynuował."

...Pewnie już w większej, teamowej ekipie 😁👍

Wyniki: <https://domtel-sport.pl/wyniki,zawody,5508>

Komorniki MTB Team - zawsze w dobrym kierunku🙂