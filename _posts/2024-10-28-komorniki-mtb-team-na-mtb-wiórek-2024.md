---
layout: post
title: Komorniki MTB Team na MTB Wiórek 2024
date: 2024-10-13T08:06:46.203Z
image: assets/uploads/kmtb-wiorek-2024.jpg
categories:
  - Aktualności
  - Zawody
tags:
  - MTB Wiórek
author: ola
---
Dziś  relacja z rywalizacji naszych zawodników podczas tegorocznej edycji wyścigu MTB Wiórek. Pozostajemy zatem w konwencji imprez, które nieoficjalnie wieńczą sezon startowy i na których tradycyjnie nie mogło nas zabraknąć.
<!--more-->

MTB Wiórek to impreza od lat rozgrywana na początku października na leśnych terenach wzdłuż wschodniego brzegu Warty. Oprócz nazwy nawiązującej do wioski, w której zlokalizowany jest start/meta zawodów ma ona kilka charakterystycznych cech, które sprawiają, że jest wyjątkowa: 

#### FREKWENCJA:

Zawsze stoi na bardzo wysokim poziomie, szczególnie wśród zawodników w zielono-czarnych koszulkach. 🔥 To właśnie tu wielu z nas zaczynało swoją przygodę z MTB w związku z czym start w tych zawodach jest obdarzony dużą dawką sentymentu. 🤩

#### ORGANIZACJA:

Perfekcyjna. Widać, że imprezą żyje praktycznie cała lokalna społeczność. Zawsze czujemy się tu jak w domu i to nie tylko z powodu bliskiej odległości od niego. 👍

#### POGODA:

Co tu dużo mówić z reguły nie rozpieszcza. Mówi się, że jak MTB Wiórek to raczej zimo plus deszcz. I choć zdarzają się wyjątki od tej reguły, to jesienna aura raczej każe wyciągnąć schowane głęboko w szafie rękawki i nogawki. Plus jest taki, że jak pada to najczęściej już po przekroczeniu linii mety. Czasem tak leje, że niektórzy uciekając zapominają sprawdzić wyniki i o swojej dekoracji dowiadują się … w domu. 😂

#### TRASA:

Od lat ta sama. Szybka i płaska bez większych technicznych trudności. Za to z dużą ilością pachu i korzeni, które mogą wytrącić „z trakcji” nawet największych rowerowych wyjadaczy. 😉 Pokonywanie trasy we Wiórku, szczególnie wzdłuż nadwarciańskich wałów daje dużą radość i satysfakcję, a znajomość trasy i jej niezmienność jest fajną okazją do analizy postępów w odniesieniu do poprzednich startów. 📊

#### KATEGORIE WIEKOWE:

Dość niestandardowe w odniesieniu do innych wyścigów i cykli lokalnych maratonów rowerowych. Można się tu poczuć „nieco” starszym 😱 niż się jest w rzeczywistości. le 🤫 … obiecaliśmy, że nie będziemy się w tym temacie bardziej rozpisywać! 😜

#### NAGRODY:

Marzeniem każdego kolarza, który staje na starcie w Wiórku jest zdobycie jedynej w swoim rodzaju nagrody w postaci złotej, srebrnej lub brązowej szprychy. ☺️☝️
Musimy się Wam pochwalić, że w tym roku trafiły one w ręce dwójki naszych zawodników startujących na dystansie 21km. 
W swoich kategoriach na podium wskoczyli: nasza zawsze uśmiechnięta Iza Michalak zajmując 2 miejsce 🤩👏 oraz niezniszczalny w tym roku Zbigniew Bocian, który zakończył bogaty sezon startowy podbijając swój wynik z zeszłego roku i przeskoczył z 3 ➡️ 2 pozycję. 💣🔥💪

Serdecznie gratulujemy i nic nie sugerując oraz nie nakładając zbędnej presji … nie możemy się już doczekać przyszłorocznego startu. 😅

A tak poważnie to był to kolejny bardzo udany start naszej całej 💚🖤 ekipy. Bawiliśmy się jak zwykle w Wiórku wyśmienicie! 👌
Oprócz wspomnianej dwójki medalistów Komorniki MTB Team podczas MTB Wiórek 2024 reprezentowali: 

#### Dystans 42km:

* Marcin Przybyła, 5 w kat. 👍
* Tomasz Michalak 
* Jędrzej Ratajczak
* Przemysław Tabaka

#### Dystans 21km: 

* Łukasz Stachowiak
* Mateusz Koszyczarek 
* Przemysław Marek
* Adrian Mojzykiewicz
* Krystian Matuszyński 
* Mariusz Bocian 

#### Dzieci: 

* Maria i Antoni Stachowiak 

Wyniki: <https://osirmosina.pl/index.php/wyniki-mtb-wiorek-2024/>

Komorniki MTB Team * zawsze w dobrym kierunku 😊