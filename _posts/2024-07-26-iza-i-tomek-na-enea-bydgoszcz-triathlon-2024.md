---
layout: post
title: Iza i Tomek na Enea Bydgoszcz Triathlon 2024
date: 2024-07-21T07:49:00.821Z
image: assets/uploads/kmtb-bydgoszcz-triathlon-2024.jpg
categories:
  - Aktualności
  - Zawody
tags:
  - Enea Bydgoszcz Triathlon
  - Triathlon
author: ola
---
W miniony weekend, 13-14 lipca, Bydgoszcz ponownie stała się areną zmagań triathlonowych, goszcząc zawodników z całej Polski, a także z zagranicy, na jubileuszowej 10 edycji Enea Bydgoszcz Triathlon. Impreza, która z roku na rok przyciąga coraz większą liczbę uczestników i kibiców, nie zawiodła oczekiwań, oferując niezapomniane emocje i zaciętą rywalizację. Wspaniała atmosfera i rekordowa frekwencja licząca 4700 uczestników łącznie na wszystkich dystansach, to coś co warto przeżyć.
<!--more-->

Już od wczesnych godzin porannych w sobotę miasto tętniło życiem. Tysiące zawodników, ale też kibiców 🫶 , zapełniło bulwary nad Brdą, gdzie zlokalizowane były strefy startowe i meta. Upały zelżały, ale i tak pogoda nie rozpieszczała fundując uciążliwy wiatr podczas jazdy rowerem i bezchmurne niebo ze słońcem w zenicie w trakcie biegu.

Zawodnicy mieli do wyboru kilka dystansów, w tym super sprint, ⅛IM, ¼ IM i ½ Iron Man. Nasi triathlonowi zawodnicy 💚🖤 Izabela Michalak i Tomasz Michalak wybrali dystans ¼ IM który odbył się w sobotę. Na ten dystans składały się:

* 950 metrów pływania (w tym 450 m pod prąd w Brdzie)🏊‍♀️
* 38 km rower🚴‍♂️
* 10,8 km bieg🏃

Start falowy od 10:00 do 12:00 zapewniał komfortowy początek rywalizacji, co jest istotne zwłaszcza w fazie pływania. Organizatorzy zadbali też o najwyższe standardy bezpieczeństwa lokalizując na trasie liczne punkty medyczne oraz wielu wolontariuszy i służby porządkowe.

Choć impreza licznie przyciąga profesjonalnych zawodników, w zawodach brały udział nawet całe rodziny, a dla najmłodszych zorganizowano specjalne biegi dziecięce, które cieszyły się ogromnym zainteresowaniem.

Iza i Tomek usatysfakcjonowani dotarli do mety dopisując ten start do ich długiej listy medalowej w kategorii "triathlon" 👏

Wyniki: <https://live.sts-timing.pl/ebt2024/>

Komorniki MTB Team - zawsze w dobrym kierunku 🙂