---
layout: post
title: Iza na Wings for Life World Run Poznań 2024
date: 2024-05-06T09:38:18.566Z
image: assets/uploads/kmtb-wings-2024.jpg
categories:
  - Aktualności
  - Zawody
tags:
  - Wings for Life World Run
author: ola
---
Wings for Life World Run to wyjątkowe wydarzenie, w którym biorą udział tysiące biegaczy na całym świecie a celem tej charytatywnej imprezy jest nadzieja dla tych, którzy są po wypadkach, urazach, chorobach i biegać nie mogą, gdyż fundusze z niej pozyskane przeznaczane są na badania nad urazami rdzenia kręgowego.
<!--more-->

BIEGNĘ DLA TYCH, KTÓRZY BIEC NIE MOGĄ 🫶 taka idea przyświeca każdemu uczestnikowi oraz organizatorom 💛

Impreza ma nietypową formułę, gdyż każdego roku w maju ludzie na całym świecie startują o tej samej godzinie, żeby uciekać przed mobilną "metą". Bieg we wszystkich lokalizacjach ruszył dosłownie w jednym momencie, polska edycja oczywiście odbyła się w Poznaniu - tu bieg wystartował o godzinie 13.00, pół godziny po rozpoczęciu biegu ruszył samochód pościgowy, który od lat w Poznaniu prowadzi "Kapitan Wąs" czyli nasz niepowtarzalny Adam Małysz  😊

Jak działa  mobilna meta? Auto rusza z prędkością 15 km/h, po godzinie tempo wzrasta do 16km/h i co godzinę zwiększa prędkość do 35km/h, która utrzymana jest aż do wyprzedzenia ostatniego zawodnika. Start i strefa finishera od kilku ładnych lat lokowany jest na na Targach Poznańskich, a tegoroczna trasa - tak jak rok i dwa lata temu -  zamiast na wschód od Poznania wyprowadza biegaczy na zachód w rejon Lusówka i Niepruszewa, niemniej by tam dobiec najpierw trzeba jakieś 20 km przebiec ulicami Poznania i nie zostać złapanym przez metę 😉

W tym roku w tej charytatywnej imprezie udział wzięło 8 000 biegaczy w Poznaniu i aż 265 tysięcy na całym świecie! 😃👌👏🎉 Pogoda tym razem nie sprzyjała biegaczom, było gorąco i duszno, po godzinie od startu przyszło jednak oberwanie chmury, które przyniosło ulgę przegrzanym mięśniom.

Jedyną uczestniczką biegu z naszego teamu była Izabela Michalak, którą Kapitan Wąs dogonił na 14 km w rejonie ulicy Cmentarnej. Uśmiechnięta wróciła do miasteczka na MTP by przekroczyć tradycyjną metę i odebrać pamiątkowy medal 🏅 Na trasie mentalnym wspierciem był dla Izy Michał Piątek, który "towarzyszył" jej na rowerze do samej mety 👍😃

Warto dodać, że globalnie wśród kobiet bieg wygrała Dominika Stelmach biegnąca w Poznaniu, dobiegając do 55 kilometra 💪

Wyniki: <https://www.wingsforlifeworldrun.com/pl/results>

Komorniki MTB Team - zawsze w dobrym kierunku 🙂