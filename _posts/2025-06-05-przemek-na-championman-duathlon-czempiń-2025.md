---
layout: post
title: Przemek na ChampionMan Duathlon Czempiń 2025
date: 2025-05-28
image: assets/uploads/kmtb-championman-2025.jpg
categories:
  - Aktualności
  - Zawody
tags:
  - ChampionMan Duathlon Czempiń
author: ola
---
ChampionMan Duathlon Czempiń 2025 – sztafeta sprint w połowie maja była świetną okazją dla naszego zawodnika Przemka do sprawdzenia się w nowej formule.
<!--more-->

W połowie maja nasz zawodnik Przemek wystartował w sztafecie na dystansie sprint podczas ChampionMan Duathlon w Czempiniu.

Sztafeta została wystawiona przez jednego z głównych sponsorów imprezy, a nasz zawodnik został zaproszony do jej składu.

Fajne wyróżnienie i dobra okazja, żeby złapać dodatkowe szosowe ściganie w sprinterskiej formule.

Trasa była szybka, ale wymagająca. Przemek nie zawiódł i pokonał 20 km pętlę ze średnią prędkością 36 km/h.

Finalnie drużyna zajęła 7. miejsce Open na 36 sztafet. Co ciekawe – do drugiego miejsca zabrakło tylko 15 sekund!

Szkoda, bo różnicę zrobił prosty błąd w strefie zmian, który trzeba było „na gorąco" wyjaśnić z sędzią.

Cóż niestety takie rzeczy się zdarzają, ale jest to też cenna lekcja na przyszłość. Za rok może być bardzo ciekawie, bo chłopaki planują wrócić po swoje!

Gratulacje dla Przemka i całej ekipy. Cieszy, że zawodnicy z Komorniki MTB Team są zapraszani do mocnych składów i że mogą dołożyć małą cegiełkę do takich startów.

Wyniki: <https://wyniki.plus-timing.pl/w/championman-duathlon-czempin-2025-sztafety-sprint>

Komorniki MTB Team - zawsze w dobrym kierunku 🙂
