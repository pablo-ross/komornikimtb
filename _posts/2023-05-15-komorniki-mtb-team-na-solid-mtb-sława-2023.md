---
layout: post
title: Komorniki MTB Team na Solid MTB Sława 2023
date: 2023-05-02T10:29:05.155Z
image: assets/uploads/kmtb-solid-mtb-slawa-2023.jpg
categories:
  - Aktualności
  - Zawody
tags:
  - Solid MTB
  - Solid MTB Sława
  - Sława
author: ola
---
Interwałowy Rollercoaster 🎢 – tak można w skrócie nazwać trasę niedzielnego ścigania Solid MTB, które odbyło się w miejscowości Stare Strącze niedaleko Sławy.
<!--more-->

Była to kwintesencja wyciskania z terenu jego maksymalnych możliwości. 💪 Stali bywalcy solidowego ścigania bardzo dobrze wiedzą o czym mówimy. 😏

Trasa poprowadzona przez piękne tereny wokół Starej Winnej Góry była bardzo urozmaicona i jednocześnie maksymalnie wymagająca. 

Mieliśmy pod dostatkiem technicznych odcinków na singlach, długich podjazdów oraz tego co lubimy najbardziej ... czyli miejsc, gdzie można się nieźle rozpędzić. 🚀

Wizytówką trasy były mały i duży wąwóz, które zmuszały lawirujących z dużą prędkością między drzewami zawodników do pełnego skupienia. Sytuacji nie ułatwiała ciągle zmieniająca się wysokość i nachylenie terenu.  Momentami czuliśmy się jak w górach, a uzyskane przewyższenia są tego idealnym odzwierciedleniem. 🔥

Z czystym sumieniem można stwierdzić, że ta trasa zweryfikowała przygotowanie wszystkich zawodników do sezonu. 👌😅

Mimo opadów deszczu w dniu poprzedzającym zawody, na trasie nie było błota. Jedynie miejscami grząski teren powodował buksowanie tylnego koła, przez co ciężko było utrzymać dobry rytm pedałowania. 

W dniu wyścigu natomiast pogoda była niemal idealna. 😎 Lekki, aczkolwiek chłodny wiaterek, praktycznie pełne słońce oraz temperatura na poziomie 15 stopni. Czego chcieć więcej? 

Podsumowując … ✔️ było interwałowo, ✔️ była dobra pogoda, ✔️ była świetna atmosfera i oczywiście co najważniejsze: były uśmiechy i wypisana na twarzach satysfakcja z ukończenia wyścigu. ☺️

A już jutro widzimy się na kolejnej edycji Solid MTB. Tym razem odbędzie się ona w Przyłęku i nie zakończy się jedynie na wyścigu rowerowym. 

Wystartujemy też w biegu SolidRun i w tak zwanym „Biegu Apacza”. To będzie naprawdę moce zakończenie tego długiego majowego weekendu.🚵🏃‍♂️💨 Ale to jest w końcu to, co kochamy najbardziej! 👊😁

Bądźcie z nami i trzymajcie mocno kciuki ✊ za 💚🖤 zawodników! 

W Sławie dzielnie walczyli:

* Łukasz Stachowiak #308
* Mateusz Koszyczarek #167
* Michał Turski #340
* Przemysław Marek #210
* Zbigniew Bocian #44
* Mariusz Bocian #609
* Michał Piątek #514
* Mateusz Przybył #269
* Artur Owczarek #251

Wyniki dostępne na stronie: <https://domtel-sport.pl/wyniki,zawody,5512>

Komorniki MTB Team - zawsze w dobrym kierunku 🙂