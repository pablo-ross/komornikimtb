---
layout: post
title: Komorniki MTB Team na MTB Wiórek 2022
date: 2022-10-08T10:57:26.929Z
image: assets/uploads/kmtb-wiorek-2022.jpg
categories:
  - Aktualności
  - Zawody
tags:
  - MTB Wiórek
author: ola
---
MTB Wiórek to wyścig, który znamy, bardzo lubimy i oczywiście chętnie w nim startujemy. Powodów jak zwykle jest co najmniej kilka. Po pierwsze 1️⃣ i chyba najważniejsze, są to zawody na ten moment najbliższe nam geograficznie. Można powiedzieć, że odbywają się tuż „za miedzą”, którą w tym przypadku wyznacza rzeka Warta.
<!--more-->

Po drugie 2️⃣ jeśli weźmiemy pod uwagę przewyższenie, to można powiedzieć że trasa w Wiórku należy do tych raczej mniej wymagających. Dlatego też część z nas podchodzi do tych zawodów z sentymentem, bo właśnie tu stawiała swoje pierwsze kroki w rywalizacji MTB, XC.

No i po trzecie 3️⃣ zawody organizowane są zawsze w okolicach początku października, czyli w czasie gdy większość zawodników kończy starty i … rywalizacja w Wiórku często stanowi dla nich taką swoistą „klamrę” spinającą 📎 sezon w jedną całość.

Jeśli to tych wszystkich wyżej wymienionych powodów dołożymy jeszcze: super organizację, miła rodzinną atmosferę, luźne pogawędki przed i po starcie …  no to w sumie nic dziwnego, że co rok w Wiórku melduje się 🫡 liczna grupa kolarzy z Komorniki MTB Team. 👊
Nie inaczej było również w minioną sobotę. 💪☺️

Trasa jak to w Wiórku bez większych zmian w stosunku do lat ubiegłych. Zawodnicy rywalizowali na dwóch dystansach: 21.2 km oraz 42.4 km poprowadzonych ścieżkami 🌲 Nadleśnictwa Czapury.

I choć jak już wspominaliśmy teren ten raczej nie należy do zbyt pagórkowatych to smaczku rywalizacji nadaje gęsty piach, który powoduje że nawet niewinnie wyglądające wzniesienie staje się niekiedy prawdziwym wyzwaniem. 😅

Niewątpliwie atrakcji dodają też odcinki mocne ukorzenione oraz krótkie lecz bardzo urokliwe single biegnące tuż przy korycie rzeki. Stanowią one idealny poligon do weryfikacji nabytych przez zawodników w trakcie sezonu umiejętności technicznych. 
Pogoda w tym roku również nie zawiodła! Po chłodnym i niepewnym poranku, zza chmur wyszło 🌤 przyjemne słońce, temperatura podskoczyła do góry i pozwoliła ostatecznie na jesienne ściganie w krótkich "galotach”.  😎

Aura babiego lata malowała na drzewach żółto-złote 🍁barwy tworząc widoki, które niewątpliwie umilały pokonywanie kolejnych kilometrów trasy. 😍

I tak do samej mety, 🏁 gdzie czekały na nas: pysznie jedzenie, jeszcze smaczniejsza lemoniada i naprawdę ładny pamiątkowy medal. 🏅👌

Cóż, teraz już z czystym sumieniem można zakładać przysłowiowe kapcie tzn. wchodzić w okres roztrenowania i … snuć plany na kolejny sezon 2023 uwzględniając w nim oczywiście start w wyścigu MTB Wiórek! 👊☺️

Komorniki MTB Team podczas rywalizacji MTB Wiórek 2022 rezprezentowali:

Na dystansie MEGA: 42.4 km

* ️Jacek Grajser #43

Na dystansie MINI: 21.2 km

* ️️Mateusz Koszyczarek #132
* ️️Zbigniew Bocian #206
* ️️Marcin Piątek #275
* ️️Michał Piątek #133
* ️️Mariusz Bocian #256

Szczegółowe wyniki MTB Wiórek 2022 znajdziecie w linku: <https://osirmosina.pl/index.php/wyniki-mtb-wiorek-2022/>

A tu możecie obejrzeć filmik pokazujący w jak fajnej atmosferze przebierała rywalizacja: <https://youtu.be/og8rHf-HtOI>

Komorniki MTB Team - zawsze w dobrym kierunku 🙂 