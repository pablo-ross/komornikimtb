---
layout: post
title: Komorniki MTB Team na Bike Maraton Bardo 2023
date: 2023-06-19T09:31:06.924Z
image: assets/uploads/kmtb-bardo-2023.jpg
categories:
  - Aktualności
  - Zawody
tags:
  - Bike Maraton
  - Bardo
author: ola
---
Bardo - Miasto Cudów to miejscówka dobrze znana wszystkim fanom kolarstwa górskiego oferująca ciekawe trasy MTB. W połączeniu z organizatorem Grabek Promotion, daje to mieszankę gwarantującą niezapomniane wrażenia z udziału w piątej już w tym roku edycji Bike Maraton.
<!--more-->

Pogoda stanęła na wysokości zadania - było przyjemne 20-kilka stopni, umiarkowane zachmurzenie i bezwietrznie. Nawet krótki, przelotny deszcz w połowie zawodów był bardzo przyjemny 😏

Wracając do trasy, była taka, jak podał przed startem prowadzący - trudna i wymagająca. Dodać można jeszcze, że ciekawa i urozmaicona. Mimo iż w stosunku do zeszłorocznej trasa była nieznacznie krótsza, to miało się wrażenie, że jest wręcz odwrotnie. 

Punktualnie o 11-tej startuje pierwszy sektor, następne w odstępach 3-minutowych. Zaczyna się zabawa. Pierwszy kilometr to przejazd przez miasto, następnie wzdłuż Nysy Kłodzkiej asfaltową drogą docieramy do pierwszego podjazdu. Droga jeszcze szeroka więc stawka się rozciąga, będzie miało to spore znaczenie, gdy wjedziemy już na odcinki singlowe - nie ma wtedy korków i przestojów. W pierwszej części długie podjazdy przeplatane są technicznymi odcinkami Singletrack Glacensis. Nie ma chwili na nudę, albo skupiamy się na tym, by nie tracić dystansu na podjazdach, albo trzymamy koło zawodnika przed nami na zjazdach balansując na granicy utraty równowagi na wąskich ścieżkach pomiędzy korzeniami, koleinami i kamieniami....

Z upływem kilometrów sił ubywa ale zadowolenie z włożonego wysiłku w pokonanie trasy rośnie (no dobrze, trochę koloryzuję, zadowolenie rośnie dopiero po przekroczeniu mety😁, na razie zastanawiamy się po co to robimy😂). Organizator dobrał tak trasę, że ostatnie kilometry to sekcja techniczna godna zawodów XC. Kręta ścieżka w lesie z krótkimi sztywnymi zjazdami i podjazdami, dodatkowo po dość śliskim podłożu, odbierają resztki paliwa z i tak już pustych baków zawodników. Wyjazd na ścieżkę asfaltową którą pokonywaliśmy na początku witamy z wyraźną ulgą. Minuty dzielą nas od upragnionej mety🚴💪 na te kilkaset metrów "moc" wraca😉. 

Z dzisiejsza trasą na dystansie MEGA mierzyli się:

* Adrianna Owczarek 
* Krzysztof Skaza
* Roland Socha
* Tomasz Jabłoński 

oraz Artur Owczarek na dystansie Classic. 

Sądząc po uśmiechach na mecie każdy, mimo zmęczenia, już myśli o tym, by wrócić tu za rok 😎

Wyniki: <https://wyniki.datasport.pl/results4133/indexnew.php>

Komorniki MTB Team - zawsze w dobrym kierunku🙂 