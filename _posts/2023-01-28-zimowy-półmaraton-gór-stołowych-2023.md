---
layout: post
title: "Zimowy Półmaraton Gór Stołowych 2023  "
date: 2023-01-27T21:19:52.162Z
image: assets/uploads/kmtb-zimowy-polmaraton-gor-stolowych-2023.jpg
categories:
  - Aktualności
  - Zawody
tags:
  - Zimowy Półmaraton Gór Stołowych
  - Góry Stołowe
author: ola
---
Sezon biegów zimowych w pełni, choć często zimowych tylko z nazwy. Cóż. Taki mamy klimat.Szczęśliwie Zimowy Półmaraton Gór Stołowych 21-22.01.2023  był i śnieżny i mroźny. Sprawdził to nasz zawodnik Maciej Marczak, który po jesiennym debiucie w maratonie rozsmakował się w biegowych wyzwaniach i stanął na starcie swojego pierwszego górskiego biegu i to od razu w mega zimowym wydaniu. Co tu wiele mówić, to też był debiut - wyzwanie.  
<!--more-->

21 stycznia 2023 r Fundacja Maratony Górskie  zainaugurowała sezon biegowy 2023 właśnie tym biegiem. W pięknej zimowej scenerii wystartowało ponad 700 biegaczy, wybierając jeden z dwóch dystansów: 21km i 30 km. 

Warunki nie rozpieszczały. Padający śnieg i mroźny wiatr dawały się we znaki. W najwyższym punkcie gdzie znajdowała  się meta tj. Schronisko Na Szczelińcu 905 m n.p.m. odczuwalne było -16°C. 

Bieg poprowadzono szlakami Gór Stołowych. Start nastąpił w miejscowości Karłów skąd trasa kierowała się w stronę Błędnych Skał by ostatecznie finiszować na Szczelińcu. Trasa obłędna tak jak widoki. Wymagająca technicznie, przewyższenia 1100 m, dużo skał, śniegu i lodu, a na koniec wspinaczka na szczyt. Jednym słowem kumulacja trudności. 

Do biegu trzeba było się odpowiednio przygotować, obowiązkowo każdy uczestnik musiał posiadać raczki, folię termiczną oraz własny pojemnik na wodę, gdyż brak tych rzeczy powodował doliczenie przez organizatorów karnych minut. Jak mówi nasz startujący zawodnik ,,Bez raczków ani rusz”  a w szczególności na oblodzonych zbiegach i podbiegach. Jak widać obowiązkowy ekwipunek uzasadniony.

Maciej przebiegł trasę 21km. Choć sponiewierany na metę dotarł szczęśliwy i usatysfakcjonowany. Już myśli czym nas biegowo zaskoczyć. Cały rok przed nim, trzymajmy więc kciuki 👍🤞

Komorniki MTB Team - zawsze w dobrym kierunku🙂 