---
layout: post
title: Jacek i Krzysztof na Kaczmarek Electric MTB Sulechów 2024
date: 2024-05-18T09:25:24.226Z
image: assets/uploads/kmtb-kaczmarek-sulechow-2024.jpg
categories:
  - Aktualności
  - Zawody
tags:
  - Kaczmarek Electric MTB
  - Sulechów
author: ola
---
Kaczmarek Electric MTB edycja Sulechów, czyli nic dwa razy się nie zdarza... a nie przepraszamy! 😁 kurz, strefa kibica i zimny browarek na podjeździe to jedyne stałe atrakcje jakie zapewniają chłopaki z BIKESUL, podobno była też kiełbasa ale nawet nie zauważyliśmy 😄 Za to trasa to co roku niespodzianka 👌
<!--more-->

Nie ma się więc co dziwić, że z roku na rok frekwencja rośnie w siłę. W tym roku na kresce startowej stanęło 700 osób w tym aż 300 dzieci. Frekwencję spotęgowała obecność byłego kolarza szosowego Bartosza Huzarskiego, który to współorganizował zawody dla dzieci w ramach PKO Ubezpieczenia Junior Race, zapewniając frekwencyjny rekord.

Wśród startujących nie mogło zabraknąć i naszych zawodników. Dla Krzysztofa i Jacka zawody w Sulechowie zakodowane są już w ich DNA 😏

"Uwielbiamy tu przyjeżdzać bo tak niesamowitej atmosfery nie zazna się na żadnych innych zawodach MTB. W jednej chwili możesz poczuć się jak na mistrzostwach świata w kolarstwie górskim, a w drugiej jakbyś siedział w pubie na zimnym piwku". Ale z tym piwkiem 🍺 to nie można za bardzo przesadzać, bo trasa jest tutaj zawsze bardzo wymagająca. A dystanse do wyboru były trzy:

* Giga 74 km 
* Mega 52 km 🟢⚫️ Jacek Grajser
* Mini 30 km   🟢⚫️ Krzysztof Skaza

Na trasie wyścigu startowała też młodzież 10-14 lat na dystansie Młodzik 10 km.

Kultowe podjazdy, mnóstwo ciasnych singli i epickie zjazdy czyli bogactwo rowerowej frajdy, które to wymagają 100% koncentracji,  a zaliczenie na MINI 500m w pionie oznacza, że nudy nie ma. Można się nawet poczuć jak w górach  😎

Wyniki: <https://domtel-sport.pl/wyniki,zawody,5809>

Komorniki MTB Team - zawsze w dobrym kierunku 🙂