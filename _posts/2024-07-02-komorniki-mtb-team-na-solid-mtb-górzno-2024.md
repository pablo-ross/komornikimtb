---
layout: post
title: Komorniki MTB Team na Solid MTB Górzno 2024
date: 2024-06-30T13:30:20.480Z
image: assets/uploads/kmtb-solid-gorzno-2024.jpg
categories:
  - Aktualności
  - Zawody
tags:
  - Solid MTB
  - Górzno
author: ola
---
Tegoroczne wakacje rozpoczęliśmy wraz z cyklem Solid MTB bardzo mocnym akcentem. W minioną niedzielę nasi zawodnicy wystartowali w ósmej już edycji tegorocznego cyklu Solid MTB, która odbyła się w najbardziej „górzystej” (i to nie tylko z nazwy) z pośród wszystkich „solidowych” miejscówek.
<!--more-->

Miasteczko zawodów i linia start/meta zlokalizowane zostały tradycyjnie na malowniczej plaży nad Jeziorem Górznickim. Świetnie zagospodarowanie terenu i bogata infrastruktura powodują, że jest to wręcz idealne miejsce na solidny rowerowy wycisk i plażowo-wodną regenerację zaraz po nim. Czy może być lepsze miejsce na aktywne spędzenie wakacyjnej niedzieli? 🚴‍♂️⛱️😎 

Nasi zawodnicy wystartowali na dystansie FUN. Wydawać by się mogło że dystans 20 km to przysłowiowa „bułka z masłem”, jednak kto startował w Górznie ten wie, że tutaj nie ma tzw. „miękkiej gry”! 🥵

Na tym wydawałoby się krótkim dystansie organizatorzy „upakowali” 400 m przewyższeń i całą masę ciekawych singli, długich podjazdów i konkretnych zjazdów. 👍 Tegorocznym zaskoczeniem była przeprawa przez wylaną na drogę błotną rzeczkę, której nie sposób było ominąć. Na mecie krążyły plotki o paru śmiałkach, którzy postanowili się tam nieco ochłodzić! 😂

Bez wątpienia była to wymagająca, mega interwałowa trasa godna polecenia. Koniecznie do powtórzenia w przyszłym sezonie! 👌

Wielkie gratulacje 👏 dla wszystkich startujących. W szczególności dla naszej Weroniki, która z Górzna przywozi „brąz” 🥉w kategorii K3! 🤩

Komorniki MTB Team reprezentowali:

Dystans FUN 20 km, 400 m UP:

* Weronika Zozulińska-Przybył #548 
* Mateusz Przybył #517 
* Zbigniew Bocian #39 

Wyniki: <https://wyniki.plus-timing.pl/zawody/solidmtb-gorzno-2024>