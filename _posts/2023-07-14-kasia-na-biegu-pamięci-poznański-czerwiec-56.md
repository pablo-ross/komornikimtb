---
layout: post
title: Kasia na Biegu Pamięci Poznański Czerwiec 56
date: 2023-07-04T10:23:49.633Z
image: assets/uploads/kmtb-bieg-pamieci-2023.jpg
categories:
  - Aktualności
  - Zawody
tags:
  - Bieg Pamięci - Poznański Czerwiec 56
author: ola
---
Bieg Pamięci - Poznański Czerwiec '56, to bieg upamiętniający wydarzenia, które ma ogromne znaczenie dla historii Poznania, Wielkopolski oraz całego Kraju.
<!--more-->

Historia! Poznański Czerwiec: 28.06 - 30.06.1956

> "Robotnicy w poznańskich zakładach im. Stalina (obecnie im. Hipolita Cegielskiego) rozpoczęli strajk generalny, który przerodził się w wielotysięczną  manifestację, a następnie w walki uliczne. Protesty zostały krwawo stłumione przez wojsko i milicję w konsekwencji czego śmierć poniosło co najmniej 79 osób. Najmłodszą ofiarą tych tragicznych wydarzeń był Romek Strzałkowski, który miał zaledwie 13 lat. Rannych zostało ponad 600 osób.”

Bieg z okazji 67 rocznicy Czerwca '56 ponownie zagościł na ulicach Poznania. Organizatorzy zaproponowali nową zmienioną w stosunku do lat ubiegłych bardzo ciekawą trasę poprowadzoną przez ważne dla tego historycznego wydarzenia miejsca.

Start i meta znajdowały się pod muralem Czerwca '56. Biegacze i biegaczki pobiegli przez tereny Zakładów HCP oraz ulice Wspólną i Rolną. Osoby, które stanęły do rywalizacji w biegu głównym na dystansie 4 km i 8 km oraz w biegu rodzinnym miały okazję poczuć wiele wzruszających momentów i emocji. Jednym z nich było uroczyste odśpiewanie Hymnu Polski 🇵🇱 przed startem. Zwieńczeniem wysiłku i jednocześnie zaszczytem była dekoracja i pamiątkowy medal wręczany przez Kombatantów Czerwca '56 🇵🇱

Piękne chwile, których nie da się opisać słowami! 🇵🇱❤️🇵🇱❤️ Nasz 💚🖤 team na dystansie 8 km reprezentowała Kasia zajmując 134/487 miejsce w klasyfikacji open oraz bardzo dobre 8 miejsce wśród startujących Pań. 💪😀

Należy wspomnieć, że uczestnicy biegu nie tylko oddają cześć Bohaterom, ale również ich wspierają. Zgodnie z założeniami organizatorów część środków finansowych z wpisowego została przeznaczona na specjalny fundusz pomocowy utworzony na rzecz Kombatantów Czerwca '56 💪❤️🇵🇱

Wielkie brawa dla Organizatorów za stworzenie fantastycznego wydarzenia, które dla 1100 osób na długo pozostanie w pamięci 👏😀

Komorniki MTB Team - zawsze w dobrym kierunku