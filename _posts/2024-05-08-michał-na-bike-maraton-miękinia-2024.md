---
layout: post
title: Michał na Bike Maraton Miękinia 2024
date: 2024-04-14T08:53:46.141Z
image: assets/uploads/kmtb-miekinia-2024.jpg
categories:
  - Aktualności
  - Zawody
tags:
  - Bike Maraton
  - Miękinia
author: ola
---
W sobotę nasz zawodnik Michał Staciukowicz zagościł na pierwszej tegorocznej edycji Bike Maraton czyli Bike Maraton Miękinia 2024. Tradycyjna, sprawdzona miejscówka i jakby zamówiona, iście wiosenna pogoda przyciągnęły ponad 1300 zawodników 🤯 co oznacza kolejny rekord frekwencji!💪🎉 Co się dziwić. Wygłodniali wyścigowych doznań bikemaratonowi fani szykowali się do tego dnia całą zimę, a wyścigi spod marki BM rok w rok trzymają poziom.
<!--more-->

Michał zdecydował się na start na dystansie Classic ( 35 km i 220 m up). Pierwsza edycja, więc emocje i duch rywalizacji kipiały w sektorach jak kwiaty na mirabelkach 🌸. O 11.30 startowy wystrzał 💥 odkorkował tą buzującą kipiel i zawodnicy ruszyli na trasę.

Jak pamiętamy, specyfika tej edycji to bardzo szybka trasa, o niewielkich przewyższeniach, ale też dużo zabawy na singlowych odcinkach oraz całkiem sporo pracy na krótkich, ale technicznych podjazdach. Jak wspomina Michał, taka trasa to czysta przyjemność 👌 można pośmigać, poczuć wiatr we włosach - a w zasadzie w kaskach 😉, można też się nieźle spocić. 

W strefie Junior Race panowała jeszcze gorętsza atmosfera nie tylko dzięki biorącym udział w rowerowych zmaganiach dzieciom, ale również, albo i przede wszystkim 😆, dzięki przeżywającym z nimi emocje rodzicom. A było co przeżywać! Zwłaszcza kiedy dwójka naszych juniorów,  Ksawery i Marcel, śmigała w teamowych koszulkach do mety, a jeszcze bardziej kiedy drugi z tej dwójki stanął na podium i dumnie prezentował srebrny medal! 🥈🥈 Brawo! 👏👏👏👏👏 Tak oto sezon BM 2024 ogłoszono otwartym. 

Teraz oczywiście czas na górskie edycje, na których zapewne i my się pojawimy 😎

Wyniki <https://wyniki.datasport.pl/results4926/indexnew.php>

Komorniki MTB Team - zawsze w dobrym kierunku 🙂