---
layout: post
title: Komorniki MTB Team na 7. Cross Duathlon Żarnowiec 2023
date: 2023-11-04T09:27:29.508Z
image: assets/uploads/kmtb-zarnowiec-2023.jpg
categories:
  - Aktualności
  - Zawody
tags:
  - Cross Duathlon Żarnowiec
  - Duathlon
author: ola
---
W ostatnią sobotę października odbyła się siódma edycja doskonałej imprezy organizowanej przez Gminę Dopiewo czyli Duathlon Żarnowiec 👌
<!--more-->

Organizator, poniekąd słusznie, wychodzi z założenia, że tego co dobre nie trzeba zmieniać... A więc najpierw bieg 3,2km, potem strefa zmian, rower 16,5km, znowu strefa zmian i ostatni bieg 4,5 km. Drobna różnica polegała tylko na tym, że w tym roku dołożona została tylko jedna górka podczas drugiego biegu (bo lepsze jest wrogiem dobrego)...

Najważniejsze co różniło tą edycję od poprzedniej to pogoda... Po kilkunastogodzinnym, intensywnym deszczu bezpośrednio przed imprezą oraz mżawką w trakcie imprezy można powiedzieć, że przynajmniej się NIE KURZYŁO 😁

Kałuże - większe, mniejsze, głębokie, płytkie, grząskie piaski, rozmiękłe, nasiąknięte wodą trawy - dawały efekt "wciągania", grzęźnięcia, ślizgania i co jeszcze tylko można powiedzieć o wodzie w wersji błotnej. Zaraz po starcie biegu/roweru/biegu omijanie kałuż straciło sens (tyle ich było) - pozostało tylko uważać, żeby nie skręcić kostki, nie przewrócić się na rowerze i gnać co sił do przodu... Dodatkowo temperatura oscylująca wokół 10 stopni zadbała, żeby się za bardzo nie zgrzać 😅

Reasumując najbardziej odpowiednim słowem oddającym całkoształt to BŁOTO. Ale takich warunków się nie zapomina i dzięki temu 7 edycję zapamiętamy szczególnie, niektórzy twierdzą, że podczas pamiętnego deszczowego Rowerowego Biegu Piastów - edycja również 7 - aż tak się nie ubrudzili maseczką błotną 😆 Można by rzec "szczęśliwa siódemka" 😄

Tym bardziej gratulujemy uczestnikom! Inaczej pewnie z domu na trening by nie wyszli 😉

Nasi zawodnicy na starcie tej edycji to:

✅️ Indywidualnie:

* Artur Owczarek
* ️Marcin Przybyła

✅️ Sztafeta klubowa:

* Adrianna Owczarek (bieg) + Adrian Sochal (rower) - podium!
* Katarzyna Krzycka (bieg) + Weronika Zozulińska (rower)
* Maciej Marczak (bieg) + Szymon Cis (rower)
* Joannna Marczak (bieg) + Krzyszof Skaza (rower)

✅️ Sztafeta pozaklubowa:

* Mateusz Koszyczarek (rower) - podium!
* Mateusz Przybył (rower)

Wyniki: <https://duathlonzarnowiec.pl/wyniki>

Wielkie podziękowania za fantastyczne zdjęcia od Fotografia Szwajkowski oraz Gminy Dopiewo za organizację: <https://www.facebook.com/duathlonzarnowiec>

Do zobaczenia za rok! Oby znów wróciła na trasę złota, polska jesień 🍂🍁🌰

Komorniki MTB Team - zawsze w dobrym kierunku🙂 