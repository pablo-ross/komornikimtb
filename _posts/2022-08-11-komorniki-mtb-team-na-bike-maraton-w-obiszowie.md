---
layout: post
title: Komorniki MTB Team na Bike Maraton w Obiszowie
date: 2022-08-05T09:31:10.481Z
image: assets/uploads/kmtb-bike-maraton-obiszow-2022.jpg
categories:
  - Aktualności
  - Zawody
tags:
  - Bike Maraton
  - Obiszów
author: ola
---
W ostatnią niedzielę Bike Maraton gościł w Obiszowie, czyli w samym centrum zagłębia miedziowego rozciągniętego pomiędzy Głogowem a Legnicą.
<!--more-->

Jak ktoś orientuje się w mapie, to nie jest dla niego zaskoczeniem, że gór tam brak 😉 Niemniej piękna nazwa geograficzna "Wzgórza Dalkowskie" zobowiązuje. Zatem ta edycja była dla odmiany szybką, ale też interwałową gonitwą z wieloma krótkimi podjazdami i zjazdami. 

Pogoda dopisała, żeby nie powiedzieć poszczęściła. Po bardzo deszczowej sobocie przyszła piękna, słoneczna niedziela, a ten dzień tygodnia to raczej wyjątek dla tradycyjnie sobotnich startów cyklu Bike Maraton. Dzięki intensywnemu zroszeniu nawierzchni tym razem nie tonęliśmy w piachu, z czego wszyscy uczestnicy byli zadowoleni. Tym bardziej, że trasa była na tyle szybka a podjazdy tak sztywne że nogi i tak dosłownie paliły na ostatnich kilometrach, a na szczycie najbardziej wymagającego podjazdu o nazwie "Baba Jaga" trzeba było brać głośny, resetujący oddech 😅 żeby móc kontynuować jazdę. Miejsca i czasu na coś na ząb, ba! nawet na bidon! nie uświadczysz... Wielu zawodników ku własnemu zaskoczeniu oceniło na mecie, że zmęczyli się bardziej niż na niejednej górskiej edycji. Wyszukiwanie takich perełek przez organizatorów jest bezcenne 👍👏

Nasz team reprezentowali:

* Adrianna Owczarek -  MEGA 56 km 900 m przewyższeń
* Artur Owczarek - CLASSIC 25km 380 m przewyższeń

Adrianna zameldowała się na drugim🥈 miejscu w kat K2! Gratulujemy 👏👏

Komorniki MTB Team - zawsze w dobrym kierunku🙂 