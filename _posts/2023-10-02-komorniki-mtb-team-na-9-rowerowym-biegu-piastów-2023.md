---
layout: post
title: Komorniki MTB Team na 9. Rowerowym Biegu Piastów 2023
date: 2023-09-30T10:36:08.476Z
image: assets/uploads/kmtb-rbp-2023.jpg
categories:
  - Aktualności
  - Zawody
  - Wydarzenia
tags:
  - Rowerowy Bieg Piastów
  - Bieg Piastów
  - Jakuszyce
author: ola
---
Koniec lata kolejny raz wyznaczył nam azymut - Jakuszyce i 9 Rowerowy Bieg Piastów. Dla naszego Teamu to punkt w kalendarzu obowiązkowy ale też wyczekiwany, bo to coroczny wyjazd integracyjny dla naszych klubowiczów i ich rodzin. A jak przebiegła tegoroczna edycja?
<!--more-->

Zmiany, zmiany, zmiany! 🙃

Popularność Rowerowego Biegu Piastów rośnie w oszałamiającym tempie. Rozrasta się też wachlarz możliwości a z nim przybywa fanów graveli i e-bików, którzy też chcą się pościgać na tej imprezie idealnej przecież dla tychże rowerów. I tym sposobem z jednodniowego ścigania zrobiła się nam dwudniowa rowerowa impreza, no bo ogarnąć tylu kolarzy wszelkiej maści na raz no naprawdę nie sposób. A niektórzy wystartowali dzięki temu aż dwa razy!

Zmiany także na trasie. Choć pewne korekty oczywiście się zdarzają i niektóre fragmenty trasy miewają rok rocznie inne wersje, tym razem wypadł z dystansu GIGA najbardziej lubiany fragment, czyli zjazd z Wysokiego Kamienia. I choć wielu gigowców było zawiedzionych, z siłą wyższą nie wygrasz - przyroda ma swoje prawa. A na pociechę zawodnicy dostali Telepanko, na którym wytrząsło aż miło 😉

W pogodzie za to zmian niewiele 😉 jak zawsze to moment w kalendarzu, kiedy to aura w Izerach przechodzi z wersji letniej na tryb jesienny, czasem wręcz z dnia na dzień 🤨🙄 

Tak więc po upałach, które gościły w Jakuszycach jeszcze dwa dni wcześniej pozostało tylko wspomnienie a rześkie powietrze nie chciało nas opuścić od startu aż do samej mety, w niedzielę wywołując spadek na słupku rtęci aż do wyniku jednocyfrowego. Słonko obiecane przez pogodynkę mimo usilnych prób nie dało rady przedrzeć się przez szczelną zasłonę chmur. Jeśli ktoś liczył, że dogrzeje się nim wraz z upływającymi kilometrami pozostał zdany tylko na ciepło ze swoich własnych mięśni. Po piątkowych deszczach suche szutry Izerów wzbogaciły się o sporych rozmiarów kałuże, które dodały im nieco atrakcyjności, a niewielkie fragmenty stricte offroadowe znów mlaskały błotkiem 👍😎

A nasza drużyna? 

Na starcie i mecie zameldowało się 34 👌🤩 zawodników w naszych klubowych barwach 🟩⬛️ i spore grono najwierniejszych kibiców 🫶

##### Dystans MINI

22km 283m UP

* Aleksandra Przybyła 🆕️🥉💪 JUNIOR 🤩
* Ewa Inczewska 🆕️
* Sebastian Inczewski 
* Arkadiusz Kamieniecki 🆕️

##### Dystans MEGA

43km 870m UP

* Katarzyna Krzycka 🆕️
* Izabela Michalak
* Beata Wiśniewska 🆕️ 🥉💪
*  Jarosław Adamczak 
* Mariusz Bocian 
* Zbigniew Bocian 
* Michał Drobnik 🆕️
* Nodirżon Farmonow
* Jacek Grajser
* Grzegorz Holka 🆕️
* Jakub Jezierski 
* Karol Kmak 🆕️
* Mateusz Koszyczarek 🆕️🥉💪
* Jarosław Matłoka 
* Tomasz Michalak 
* Artur Owczarek
* Michał Piątek 
* Marcin Piątek 
* Łukasz Stachowiak 🆕️

##### Dystans GIGA

62km 948m UP

* Adrianna Owczarek 🥈💪 4️⃣ OPEN 🥳
* Aleksandra Socha 
* Szymon Cisowski 
* Maciej Marczak 
* Przemysław Marek 
* Adrian Mojzykiewicz
* Marcin Przybyła 
* Paweł Rosół
* Krzysztof Skaza 
* Paweł Terlecki 
* Tomasz Wróbel 

⬆️⬆️ Tak właśnie wyglądał nasz skład i nasze osiągnięcia 🔥👍 mnóstwo debiutów i cztery medale, w tym najmłodszej naszej zawodniczki na tegorocznym RBP - Oli 👍 Jesteśmy mega dumni, wielkie gratulacje! 👏👏

A po zawodach druga, nie mniej ważna część wyjazdu - wspólna zabawa 🥳😎 Ognisko i tańce pełne śmiechów i śpiewów dopełniły całości. Po tak spędzonym dniu w niedzielę pozostało już tylko ruszyć na trasę MINI albo pośmigać po świeradowskich singielkach.

Właśnie! Tym razem to Świeradów Zdrój i Wieżyczki  stały się naszą bazą logistyczną i to był strzał w 10tkę! 🎯 Bardzo dziękujemy za gościnę i do zobaczenia za rok 😊

Jako że RBP jest dla nas symbolicznym zakończeniem sezonu, chcielibyśmy przy tej okazji podziękować wszystkim naszym sponsorom za różnego rodzaju wsparcie. Najbardziej widoczne to oczywiście samochody - zaprzyjaźniona już z nami i obecna w Jakuszycach #Caravelle i świeżutki, wprost spod igły #Multivan od Grupa Cichy-Zasada i Volkswagen Cichy-Zasada Centrum Poznań. Stokrotne podziękowania 🙏 Ale nie zapominamy o wszystkich pozostałych, dzięki którym możemy realizować naszą pasję, jaką jest kolarstwo 💚🖤

Summa summarum, to była kolejna udana edycja   Rowerowego Biegu Piastów spod perfekcyjnej marki, jaką jest Bieg Piastów. Za rok czeka to wydarzenie pierwszy poważny jubileusz, bo będzie to 10 edycja. Nie może nas tam oczywiście zabraknąć 😊🤗

Wyniki MINI: <https://wyniki.datasport.pl/results4244/indexnew.php>

Wyniki MEGA i GIGA: <https://wyniki.datasport.pl/results4242/indexnew.php>

Zobaczcie [post z galerią zdjęć na FB](https://www.facebook.com/Komorniki.MTB/posts/pfbid024qULBZrduBDkK4gB7veEeUAnNVC5PtffmuUy52P2ztC8bUM8QherUtpbRMhFWd1ml){:target="_blank"}.

Komorniki MTB Team - zawsze w dobrym kierunku🙂 