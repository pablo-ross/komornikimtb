---
layout: post
title: Kasia na C&C Partners Półmaraton Leszno 2023
date: 2023-09-19T09:02:41.355Z
image: assets/uploads/kmtb-polmaraton-leszno-2023.jpg
categories:
  - Aktualności
  - Zawody
tags:
  - Półmaraton Leszno
author: ola
---
8-10 września odbył się Festiwal Sportu w Lesznie. W ramach tego wydarzenia przez dwa dni był rozgrywany turniej piłki nożnej. W sobotę natomiast przy dawnej żwirowni miał miejsce bieg Tor Tura, w którym udział wzięło 1400 osób.
<!--more-->

Na zakończenie Festiwalu organizatorzy zaplanowali C&C Partners Półmaraton Leszno, który powrócił po 6 latach przerwy. W niedzielne przedpołudnie na lini Startu stanęło około 400 biegaczy, aby punktualnie o godzinie 11.00 zmierzyć się z dystansem 21km. Nie zabrakło również naszego 💚🖤 akcentu. Tym razem Kasia była naszą jedyną reprezentantką 👍🏃‍♀️

Jak wspomina Kasia, ten półmaraton był dla niej nowością, bo nie był uliczny, tak jak te, które biegła do tej pory. Nie było więc tak łatwo i przyjemnie 🥴  Większa część trasy przebiegała przez pola, w grząskim piachu i mocno grzejącym słońcu 🌞 Reszta prowadziła przez las, gdzie cień dawał troszkę chwili oddechu 🤭 Na szczęście organizatorzy zadbali o większą ilość bufetów - można było skorzystać z nawodnienia 💧aż na 5 punktach.

Nie obyło się też bez kryzysu 🥴 Najpierw w głowie pojawiły się myśli, których lepiej nie cytować 🫣, później  to już nogi nie dawały rady 🥵 Chwila postoju na bufecie, moment odpoczynku i wsparcie innych biegaczy dało trochę dodatkowej energii aby dobiec do METY. 🏁🎖

Jak mówi nasza zawodniczka, na pewno za rok powtórka, mimo że na mecie padło "Nigdy więcej" 🤭😁

Wyniki pod linkiem: <https://cutt.ly/OwbzdCSj>

Komorniki MTB Team - zawsze w dobrym kierunku🙂 