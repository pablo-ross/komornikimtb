---
layout: post
title: Gran Fondo Series 2022 w Poznaniu
date: 2022-07-07T06:49:44.014Z
image: assets/uploads/kmtb-gran-fondo-poznan-2022.jpg
categories:
  - Aktualności
  - Zawody
tags:
  - Gran Fondo Series
  - Poznań
author: ola
---
Lato i wakacje większości kojarzą się z relaksem i odpoczynkiem, ale dla sympatyków kolarstwa szosowego jest to bardzo aktywny czas. Od kilku dni większość z nas bacznie śledzi na ekranach swoich telewizorów 📺 zmagania światowej czołówki podczas rozgrywanego właśnie Le Tour de France, a już za niecały miesiąc będziemy mogli „dmuchać w plecy” naszym reprezentantom podczas tegorocznego Tour de Pologne. 😊
<!--more-->

Przyznajcie szczerze, kto z Was trzymając kciuki ✊ za swoich faworytów podczas wyścigów nie wizualizował sobie sytuacji, w której po pasjonującym finiszu wpada na „kreskę” wśród głośnej owacji kibiców i strzelających w powietrze fajerwerków? 😏

Fantazja, marzenie? … hmm no właśnie, niekoniecznie. ☝️

Idealną okazją, do tego aby przekonać się jak to jest być częścią pędzącego peletonu był rozegrany w miniony weekend w Poznań wyścig Gran Fondo Series. Druga odsłona tegorocznej edycji cyklu przyciągnęła do stolicy Wielkopolski ponad 1000 zawodników, co plasuje go w ścisłej czołówce najliczniejszych amatorskich wyścigów kolarskich w Polsce. 💪

Ta imponująca frekwencja wynika z dwóch faktów. Po pierwsze, organizacja i prestiż - wyścigi Gran Fondo Series posiadają wszystkie atrybuty charakterystyczne dla zawodowych imprez. Po drugie profil wielkopolskiej trasy - w odróżnieniu od rozegranego na początku maja wyścigu w Gdynia określany przez organizatorów jako „raj dla sprinterów”.  

Jest płasko, jest szybko ale i jest bezpieczenie, bo co warto podkreślić trasa na jakiej rywalizują kolarze podczas Gran Fondo Series wzorem największych światowych wyścigów jest w całości zabezpieczona i wyłączona z ruchu samochodowego.

Podobnie jak przed rokiem, organizatorzy przygotowali dla startujących trzy dystanse:

* Gran Fondo 106km,
* Medio Fondo 65km,
* Family Fondo 28km

Nowością tegorocznej edycji była lokalizacja miasteczka zawodów oraz linii start/meta. Wyznaczono ją w samym sercu stolicy Wielkopolski, czyli na terenie Międzynarodowe Targi Poznańskie. 

Aby uatrakcyjnić widowisko dla kibiców i dodatkowo zmobilizować startujących do aktywnej jazdy organizatorzy wprowadzili również innowacje na trasie. Wyznaczono 5 premii lotnych, na których kolarze mogli powalczyć o tradycyjną zieloną koszulkę dla „najaktywniejszego zawodnika i zawodniczki” wyścigu.

Jako pierwsi rywalizację na trasach Gran Fondo Poznan 2022 rozpoczęli kolarze i kolarki stertujący na najdłuższym dystansie.  Byli wśród nich czterej reprezentanci Komorniki MTB Team:

* Krzysztof Skaza #201
* Przemysław Marek #66
* Marcin Piątek #92
* Jarosław Adamczak #105

Start wg. programu zawodów zaplanowany był punktualnie na godzinę 08:00 jednak z przyczyn niezależnych od organizatora mocno się opóźnił. Trzeba przyznać, że była to dość niespodziewana sytuacja, która wprowadziła w szeregi startujących nieco zniecierpliwienia i dekoncentracji. 😩

Na szczęście prowadzący imprezę Damian Bąbol - Sport&Fun 😎 🎤 znalazł sposób, aby rozładować kumulujące się emocje. Kilka luźnych wywiadów ze startującymi, motywująca „piątka” 🖐 trochę żartów i … w końcu ok 08:40 na znak 💥 sędziego niebieski peleton wyruszył z MTP w kierunku ulicy Bukowskiej gdzie, zlokalizowany był tzw. start „ostry”. 

A tam … zaczęła się już prawdziwa zabawa. Łydki się zagotowały 🔥, uda zapiekły 🌶 i „kolarskie pociągi” ruszyły z prędkością bliską dopuszczalnej w terenie zabudowanym. Dobrze, że policja 👮‍♀️ zabezpieczająca imprezę tym razem zostawiła radary w swoich radiowozach bo … byłby niezły problem! 🙃

Po raz kolejny okazało się, że solą kolarstwa szosowego jest dobra taktyka i współpraca w grupie. 🚴🚴🚴 Dzięki niej możliwe było osiaganie prędkości, których utrzymywanie „solo” mogłoby zakończyć się kolarską „bombą”! 💣 Pozostając w żargonie kolejowym można to sparafrazować zdaniem, że: „kto nie wskoczy w odpowiednim momencie do pociągu 🚆 ten zostaje na peronie” i … musi czekać na kolejny nadjeżdżający ekspress. 😜

Ale jazda w grupie to też duża umiejetność i szczególnie w wyścigach amatorskich wiąże się z niebezpieczeństwem. Chwila nieuwagi, dekoncentracja, "liźnięcie koła" i … oprócz medalu 🥇 przywozimy do domu również niechciane pamiątki w postaci tzw: „szlifów”. 😬

Ta wątpliwa „przyjemność” niestety nie ominęła również naszej ekipy. Na szczęście 🙏 otarcia okazały się niegroźnie, sprzęt zbytnio nie ucierpiał i wszyscy w komplecie mogliśmy choć przez jedną chwilę poczuć magię kolarskiego finiszu 🏁 wpadając na metę niczym największe tuzy światowego kolarstwa! 💪👌😊

Widzicie zatem, że droga od marzeń i fantazji (przynajmniej tych kolarskich) do ich realizacji … może się okazać krótsza niż myśleliście! 😉

Warto dodać, że cykl Gran Fondo, to impreza dla całych rodzin. W przededniu startu dorosłych kibice mogli dopingować 🙌 najmłodszych kolarzy rywalizujących w zawodach Gran Fondo Kids. Dzieci i młodzież, ścigały się na trasach o długości od 500 do 3000 metrów poprowadzonych dookoła Pawilonu nr 5 na terenie Międzynarodowe Targi Poznańskie. 

W rywalizacji chłopców z rocznika 2014 nasz klub miał swojego dzielnego reprezentanta - Filipa, który ambitnie goniąc prowadzącego stawkę na ostatnim okrążeniu zahaczył o bandę i upadł. 😔 Skończyło się jednak na strachu i jak sam przyznał „nie jest to jego ostatnie słowo w tym sezonie!” 😉

Wyniki znajdziecie w linku: <https://wyniki.datasport.pl/results3633/>

Komorniki MTB Team - zawsze w dobrym kierunku 🙂 