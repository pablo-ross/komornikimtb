---
layout: post
title: Przemek na Lubuskiej Przygodzie 202r
date: 2024-10-01T09:58:36.446Z
image: assets/uploads/kmtb-lubuska-2024.jpg
categories:
  - Aktualności
  - Zawody
tags:
  - Lubuska Przygoda
author: ola
---
Lubuska Przygoda 2024 to ultramaraton, który odbywa się na trzech dystansach: 500km, 250km, 100km. Start tej imprezy zlokalizowany był w Łagowie, Perle Ziemi Lubuskiej, w pięknej miejscowości od 200 lat znanej jako uzdrowisko klimatyczne.
<!--more-->

Łagów znajduje się na przesmyku dwóch jezior, Łagowskiego i Trześniowskiego co tworzy bardzo malowniczy krajobraz. Nasz zawodnik, Przemysław Tabaka, wystartował na dystansie 250 km, który to uznał za optymalny dla siebie: limit 40 godzin, 1500m przewyższenia, 69% drogi polne i szutrowe, 25% asfalt i 6% bruk. 

Kilka dni przed startem pogoda nie rozpieszczała, piaszczyste drogi zamieniły się więc w błoto. W dniu startu w końcu otworzyło się dla zawodników okienko pogodowe - deszcz w nocy odpuścił. Było w miarę ciepło ale wietrznie, na początku wiatr pchał a po przekroczeniu rzeki Odry wiał  prosto w twarz...

Trasa przebiegała przez dzikie tereny Łagowskiego Parku Krajobrazowego gdzie nie brakowało urokliwych zakątków, szutrowych piaszczystych dróg z odcinkami asfaltu czy brukowanych dróg, nieomal wolnych od ruchu samochodowego. Mijała tajemnicze, leśne tereny, na których znajdowały się olbrzymie kompleksy z czasów II Wojny Światowej -  Międzyrzecki Rejon Umocniony. W tym rejonie zlokalizowany jest też Lubuski Szlak Wina i Miodu, o który zahaczała trasa maratonu.

"Plan na pokonanie trasy był taki żeby zrobić ją na dwa razy, ale że na drugi punkt kontrolny na 182km dotarłem o godzinie 17.20, po zregenerowaniu i posileniu postanowiłem jechać do końca i w ten sposób na mecie zameldowałem się o godzinie 22.34 co dało mi 42 miejsce. Był to mój pierwszy ultra o takim dystansie 250km i chyba nie ostatni 😄🤔. Chciałbym podziękować wszystkim którzy obserwowali, śledzili i dopingowali moje zmagania. Dzięki za popychanie kropki z numerem 268 🫶"

Brawo Przemek! 💪 Czekamy na kolejne ciekawe i ambitne trasy, które tak skutecznie wyszukujesz a potem pokonujesz 👌😀

Komorniki MTB Team - zawsze w dobrym kierunku 🙂