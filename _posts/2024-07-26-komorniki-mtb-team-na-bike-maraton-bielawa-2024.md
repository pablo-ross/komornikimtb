---
layout: post
title: Komorniki MTB Team na Bike Maraton Bielawa 2024
date: 2024-07-19T07:46:50.003Z
image: assets/uploads/kmtb-bielawa-2024.jpg
categories:
  - Aktualności
  - Zawody
tags:
  - Bike Maraton
  - Bielawa
author: ola
---
Letnia edycja Bike Maraton w dniu 13 lipca zawitała do Bielawy. Na papierze maraton zapowiadał się chyba jako najtrudniejszy z tegorocznej edycji. 51km i 2000m UP dla dystansu Mega i 29km i 1000m UP dla dystansu Classic mówiły jasno: "Lekko nie będzie..."
<!--more-->

Natura postanowiła dodać swoje trzy grosze i w noc przed wyścigiem obficie skropiła okolicę.

Wszystko to sprawiło, że przed startem czuć było ekscytację i lekką nerwowość. Większość uczestników podkreślała, że czeka nas długi wyścig w trudnych warunkach. Pierwszy podjazd na Rymarz długości ponad 9km, gdzie do pokonania było prawie 600m up, był naprawdę morderczy - rozciągnął stawkę oraz dał wielu zawodnikom do myślenia czy jechać dystans Mega czy jednak Classic.

Mimo to z dystansem Mega konsekwentnie zmierzyli się 💪 Adrianna Owczarek i Tomasz Jabłoński; natomiast Artur Owczarek równie konsekwentnie stawił się na dystansie Classic.

Bike Maraton w Bielawie to wyzwanie dla każdego, kto szuka mocnych wrażeń i chce sprawdzić swoje możliwości. Dystans MEGA to nie lada gratka, ale gwarantuje niezapomniane przeżycia i piękne widoki. Trasa poprowadziła naszych zawodników przez malownicze tereny Gór Sowich, organizator tradycyjnie wycisnął z okolicznych tras wszystko co jest najciekawsze i zarazem też chyba najtrudniejsze. Długie podjazdy - męczyły niemiłosiernie; gdy były krótsze to nachylenie terenu zmuszało do zejścia z roweru i zdobywania wysokości z buta. Zjazdy były albo trudne technicznie - wymagające wzmożonej koncentracji, albo błotniste gdzie trzeba było walczyć o utrzymanie równowagi by uniknąć kąpieli błotnej. Słowem zero szansy na odpoczynek i złapanie oddechu.

Satysfakcja z ukończenia BM w Bielawie mimo zmęczenia jest ogromna. Udział w tej imprezie polecamy każdemu, kto kocha kolarstwo górskie w wersji PURE MTB! Należy podkreślić, że na tak trudnej trasie Adrianna zdobyła 3️⃣ miejsce w K2 🥉💪🔥GRATULACJE!!

Wyniki: <https://wyniki.datasport.pl/results4934/indexnew.php>

Komorniki MTB Team - zawsze w dobrym kierunku 🙂