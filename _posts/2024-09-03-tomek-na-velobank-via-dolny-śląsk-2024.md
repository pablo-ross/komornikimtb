---
layout: post
title: Tomek na VeloBank VIA Dolny Śląsk 2024
date: 2024-08-09T10:42:41.010Z
image: assets/uploads/kmtb-velobank-2024.jpg
categories:
  - Aktualności
  - Zawody
tags:
  - VeloBank VIA Dolny Śląsk
author: ola
---
Pierwszy weekend sierpnia w naszym 🟢⚫️Teamie był bardzo interesujący 😏😎 Ale o tym później... Zaczniemy od klasyków gatunku, czyli od  Kolarskiego Weekendu w Obiszowie. 
<!--more-->

W sobotę odbyła się tam w ramach dwudniowej imprezy 6 edycja wyścigu VeloBank VIA Dolny Śląsk.  Kolarze ścigali się na 21km rundzie. W zależności od poziomu sportowego uczestnicy mieli do pokonania 3 do 5 rund. Trasa lekko pofałdowana, na rundzie wytyczonej w gminie Grębocice znalazł się ok 2 km podjazd (jak to mawiają komentatorzy - do wjechania z "blatu"). Oprócz tego były jeszcze 2 krótkie podjazdy które wymagały mocnego depnięcia na pedałki.

Do rywalizacji na wszystkich poziomach sportowych przystąpiło prawie 370 zawodniczek i zawodników. Pogoda tego dnia była łaskawa: słońce, nie za gorąco, wiatr (oczywiście w końcówce rundy boczny lub wmordewind). Warunki idealne do ścigania 👌

W grupie "hobby" uczestniczył nasz flagowy zawodnik szosowy -  Tomasz Jabłoński. 

Jak relacjonuje: Początek rundy zaczyna się 500m hopką gdzie od startu do samego szczytu jest ogień🚴🔥, później lekkie uspokojenie i na 4km powtórka. Zbliżamy się do do głównego podjazdu. Tu droga się lekko zwęża, co skutkuje małą kraksą, która dzieli grupę. Niestety zostaję w tej części peletonu, która musiała zwolnić by ominąć leżących... Zaczyna się gonitwa do szczytu podjazdu. Tempo czołówki jest też duże i zostaje jeszcze do odrobienia kawałek dystansu. Na szczęście jest z kim pracować po zmianach by zniwelować straty. Ostatecznie udaje się w trójkę dojechać do pierwszej grupy jeszcze przed końcem pierwszej rundy. Gonitwa kosztowała trochę sił, więc chowam się na kole innych by lekko odpocząć. Za chwilę wjeżdżamy na kolejne rundy i tam powtórka z rozrywki. Na szczęście, albo dzisiaj jest "noga", albo grupa lekko już odpuściła. Na podjazdach jest ciężko ale spokojnie utrzymuję się w pierwszej grupie. Tempo szybkie i - tradycyjnie na takich wyścigach - rwane. Ostatnie kilometry do mety tempo jeszcze wzrasta, ale dojeżdżamy na kreskę całą grupą. Okazuje się jednak, że była trzy osobowa ucieczka, która przyjechała przed nami (ach ten brak komunikacji radiowej🤔😁...)

Wyniki: <https://domtel-sport.pl/wyniki,zawody,5891>

Komorniki MTB Team - zawsze w dobrym kierunku 🙂