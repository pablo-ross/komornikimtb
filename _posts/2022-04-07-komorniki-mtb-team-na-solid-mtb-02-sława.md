---
layout: post
title: "Komorniki MTB Team na Solid MTB #02 Sława"
date: 2022-04-07T10:16:30.034Z
image: assets/uploads/kmtb-solid-slawa-2022.jpg
categories:
  - Aktualności
  - Zawody
tags:
  - Solid MTB
  - Solid MTB Sława
  - Sława
author: ola
---
Gdzie zdobyć chwałę i wiekopomną sławę? Tylko na Solid MTB w Sławie, gdzie nasza epika stawała w szranki z wygłodniałymi rywalizacji zawodnikami oraz team'ami MTB i nie tylko... Był to nie lada test mocy i przygotowania na początku sezonu, ale też odporności na niskie temperatury. 

<!--more-->

Pogoda nie rozpieszczała pod żadnym względem, zimny wiatr i chwilowe opady śniegu nie napawały uczestników optymizmem. Jednak zgodnie z obietnicą organizatorów, faktycznie - ciepło zaczęło się robić już po 3 kilometrze.

Trasa zawodów nie należała do pobłażliwych - wąskie i kręte ścieżki, które zmuszały do pojedynczej jazdy, długie podjazdy i piaszczysta nawierzchnia wymagała od „zielonych” siły i zręczności.  Dodatkowo temperatura sprawiała, że ręce przymarzały do kierownicy a okulary parowały niczym poranne wypieki z lokalnej piekarni w Sławie.

Solid MTB przygotował trzy dystanse: MINI: 22km, przewyższenia ok. 450m, MEGA: 43,5km, przewyższenia ok. 890m, GIGA: 65km, przewyższenia ok. 1400m.

Na kolejną odsłonę cyklu musimy poczekać aż do 3 maja kiedy to spotkamy się w Przyłęku niedaleko Nowego Tomyśla. Miejmy nadzieję, że ostatni dzień majówki okaże się bardziej łaskawy pogodowa a forma dopisze jeszcze bardziej torując drogę do czołówki stawki.

Wyniki rywalizacji pod linkiem: <https://domtel-sport.pl/uploads/wyniki/12718.pdf>

Więcej zdjęć: <https://www.facebook.com/Komorniki.MTB/posts/3141096349541339>

Komorniki MTB Team reprezentowali:

Na dystansie MEGA:

* GRAJSER Jacek

Na dystansie MINI:

* SKAZA Krzysztof
* BOCIAN Zbigniew
* PIĄTEK Michał
* PIĄTEK Jakub
* BERŁOWSKI Grzegorz
* OWCZAREK Adrianna
* OWCZAREK Artur

Komorniki MTB Team zawsze w dobrym kierunku!