---
layout: post
title: Przemek na 25. Rajd Rowerowy Śladami Ryszarda Szurkowskiego 2024
date: 2024-05-02T09:31:28.735Z
image: assets/uploads/kmtb-rajd-szurkowskiego-2024.jpg
categories:
  - Aktualności
  - Zawody
tags:
  - Rajd Rowerowy Śladami Ryszarda Szurkowskiego
  - Dolina Baryczy
author: ola
---
Majówka w pełni, jak ją spędzacie? Mamy nadzieję, że przed grillem🥩🍺 wpada też odpowiednia ilość kilometrów 🚲😎 Jeśli szukacie miejscówki na przyjemną, relaksującą wycieczkę proponujemy Wam Park Krajobrazowy Dolina Baryczy.
<!--more-->

W samym jego centrum położone są Krośnice, gdzie 27 kwietnia odbył się 25 już Rajd Rowerowy "Śladami Ryszarda Szurkowskiego". W tej imprezie udział wziął nasz zawodnik, Przemysław Tabaka. Wraz z nim na starcie stawiło się niemal tysiąc (!) rowerzystów - tak to nie pomyłka - dokładnie 999 i pies 🐶

Przemek wystartował na najdłuższym dystansie - 47 km, ale można było wybrać też 10 km lub 14 km. Formuła rajdu, przepiękna okolica parku i przyjazne trasy asfaltowe (14km z fragmentem drogi gruntowej) sprzyjają frekwencji, bo przyjeżdżają tu przeróżni miłośnicy dwóch kółek. Wieloletnia tradycja imprezy też bezsprzecznie ugruntowała jej popularność. Miasteczko zlokalizowane przy Krośnicka Kolej Wąskotorowa  umilało czas przed, po i w trakcie rajdu. W tym roku dopisała również pogoda, jedynie wiatr nie był zbyt sprzyjający. 

Jednym słowem była to bardzo udana sobota w Dolinie Baryczy 🚴‍♂️☀️😊 Wracając do polecajki, tereny te naprawdę warto odwiedzić zarówno w ramach rajdu jak i podczas niespiesznej, majówkowej przejażdżki.

Komorniki MTB Team - zawsze w dobrym kierunku 🙂