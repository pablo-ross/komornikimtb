---
layout: post
title: Komorniki MTB Team na Enea Pałuki Tour 2022
date: 2022-09-11T08:39:59.297Z
image: assets/uploads/kmtb-paluki-tour-2022.jpg
categories:
  - Aktualności
  - Zawody
tags:
  - Enea Pałuki Tour
author: ola
---
Szosa, szosa, szosunia 😉 czyli parę słów o VI Ogólnopolskim Wyścigu Kolarskim Enea Pałuki Tour 2022.
<!--more-->

Szosa, choć nie jest naszą tytularną specjalnością, znajduje w szeregach Komorniki MTB Team coraz szersze rzesze fanów. Co tu kryć, korzyści treningowych bez liku, a że trenujemy coraz intensywniej 🔥 bez szosy ani rusz! I zazwyczaj tak właśnie rodzi się to nowe uczucie 😉 wprawdzie nie na pierwszej randce, ale z reguły jest rozwojowe😎 Efekty tego widać również w coraz liczniejszych startach szosowych naszej zielono-czarnej ekipy 🟩⬛️

W pierwszą niedzielę września taki właśnie, szosowy start wpisali w kalendarz Jarek Adamczak i Marcin Piątek z naszego Teamu przy okazji jednodniowych zawodów w kolarstwie szosowym pod patronatem grupy Enea. Miejscem rywalizacji był Żnin położony na przepięknym pojezierzu, a dokładniej stara i urokliwa Cukrownia Żnin, która dodaje tej imprezie charakteru.

Zawody przyciągnęły ponad 500 uczestników z różnych części Polski. Warto zaznaczyć, że z roku na rok liczba zawodników się zwiększa. Tak jak i ilość naszych koszulek 👕👕 - w tym roku Jarek dołączył do Marcina, który kolejny raz wybrał się na tę imprezę, aby pokonać 64 kilometry w szosowym peletonie. 

Imprezę rozpoczął rodzinny rajd rowerowy KIDS TOUR. Po nim ruszył wyścig główny. 400 m po starcie honorowym zawodnicy ruszyli ostro do boju. Jednak trasa wiodła przez przeurocze tereny. Żnin, Gąsawa następnie Szelejewo, Oćwieki, przez Bełki,Laski, Rozalinowo, Ostrówce, Białożewin i powrót do Żnina. Jeziora, lasy, zielone wzgórza. Piękna pogoda. Wszystko to razem tak skutecznie odciągało od ścigania, że nie trudno było wpaść w tryb „coffee ride”, te malownicze okolice po prostu trudno mijać obojętnie wpatrzonym w przednie koło. Na szczęście 300 metrów przeprawy po "kocich łbach” otrzeźwiło zawodników przypominając po co tu są, przenosząc zarazem wrażeniami na słynne Paris–Roubaix 😉 co niektórych widocznie rywalizacja co nieco poniosła, bo doszło do dwóch kraks.

Oprócz atrakcyjnej trasy organizator zapewnił też perfekcyjne jej zabezpieczenie🚨🛑🚧, co jak wiadomo nie jest bez znaczenia, zwłaszcza na publicznych drogach 🚗🚙. Jedyny minus imprezy to wiatr, który nie odpuszczał od startu aż do mety, ale wyeliminowanie go leży już poza zasięgiem organizacyjnym 😉 póki co 😁

Wyniki: <https://sts-timing.pl/event/vi-ogolnopolski-wyscig-kolarski-enea-paluki-tour-2022/>

Komorniki MTB Team - zawsze w dobrym kierunku🙂 