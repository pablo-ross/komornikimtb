---
layout: post
title: Komorniki MTB Team na Akademickich Mistrzostwach Poznania i Wielkopolski
date: 2022-05-01T07:07:53.794Z
image: assets/uploads/kmtb-akademickie-mistrzostwa-2022.jpg
categories:
  - Aktualności
  - Zawody
tags:
  - AZS UP Poznań Cycling Team
author: ola
---
Komorniki MTB Team na Akademickich Mistrzostwach Poznania i Wielkopolski w kolarstwie górskim za sezon 2021/2022 i 🥇złoto🥇dla naszego 🌟Złotka🌟 ADA na pierwszym 1️⃣ stopniu podium‼️🎉
<!--more-->

Adrianna swoją rowerową aktywność sprawiedliwie dzieli pomiędzy dwa kluby. Poza członkostwem w naszym teamie jest też zawodnikiem sekcji kolarskiej AZS UP Poznan Cycling Team  przy Uniwersytet Przyrodniczy w Poznaniu. Jako reprezentantka tejże sekcji startuje w Mistrzostwach Akademickich o zasięgu lokalnym i ogólnopolskim.

23 kwietnia reprezentowała UP Poznań na Mistrzostwach w Wągrowcu organizowanych przez Klub Uczelniany AZS Politechniki Poznańskiej. 

Mimo iż w założeniu zawody odbywają się na trasie Cross Country w formule XCO, trasa tegorocznego wyścigu była zdecydowanie bardziej przełajowa i mało techniczna, sprawdzająca raczej czy jest z czego "depnąć" na płaskich odcinkach i czy w zimę przepracowano jak trzeba interwały 😉

Kobiety miały do przejechania 6 okrążeń, co w sumie dało niecałe 19 km.

Pogoda, jak pamiętamy, wręcz wymarzona. Samopoczucie dopisywało, nóżka podawała, Ada nadała całemu wyścigowi swoje własne tempo, jak się okazało, bezkonkurencyjne! Na mecie czekał na nią zasłużony 🥇złoty medal🎉 Wielkie gratulacje‼️👏👏

Teraz zostało tylko  doszlifować formę i jechać po kolejne zwycięstwo na AMP - Akademickie Mistrzostwa Polski w Kolarstwie Górskim, które odbędą się już za 17 dni w Spytkowicach. Powodzenia!👍

Komorniki MTB Team - zawsze w dobrym kierunku 🙂 