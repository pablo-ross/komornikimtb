---
layout: post
title: Komorniki MTB Team razem z WOŚP 2022
date: 2022-02-02T11:39:04.880Z
image: assets/uploads/kmtb-wosp-2022.jpg
categories:
  - Aktualności
  - Wydarzenia
tags:
  - WOŚP
  - Wielka Orkiestra Świątecznej Pomocy
author: ola
---
Co roku pod koniec stycznia gra Największa Orkiestra Świata ❤❤❤ a my razem z nią. 30. Finał WOŚP w Poznaniu - w tym roku wspierając działalność charytatywną WOŚP pod hasłem „ Przejrzyj na oczy” - wsparcie okulistyki dziecięcej, miał też oczywiście sportowe wydarzenia, w których udział wzięli zawodnicy Komorniki MTB Team 💚🖤
<!--more-->

8 Bieg Zimowy w WPN pod hasłem WOŚP jest już znanym sportowym wydarzeniem Orkiestry w naszej okolicy. 10 km biegania po parku narodowym tym razem nie dla siebie a dla innych. I choć w tym dniu niewielu śmiałków poszłoby na trening, bo pogoda zdecydowanie nie współpracowała, na starcie stawiło się całe mnóstwo biegaczy. Wśród nich nasz zawodnik Maciej Marczak. Glinianki, gdzie stanęło miasteczko biegowe, były z kolei areną biegową dla dzieci, które również mogły spróbować swoich sił w rywalizacji. Ognisko i gorąca herbata pozwoliły rozgrzać się i spędzić dłuższą chwilę na rozmowach i kwestowaniu.

Tradycyjnie podczas finału WOŚP na MTP odbył się również maraton rowerowy pod hasłem „Rowerowy Zawrót Głowy” przygotowany przez Rybczyński TEAM. Na tym wydarzeniu nasz Klub reprezentowała Elżbieta Małecka. 

Tak opisuje to, co tam się działo: 

"W holu głównym MTP na rowerowych fanów czekało 50 profesjonalnych rowerów stacjonarnych aby pod skrzydłami wykwalifikowanej i zaangażowanej całym sercem kadry Indoor Cycling wykręcić maksymalną ilość km dla dzieciaków! 

Swoją obecnością zaszczycił nas Prezydent Miasta, który również bił kilometry. 

Połączeni wspólną pasją we wspaniałej atmosferze zawodnicy, amatorzy czy po prostu miłośnicy dwóch kółek mogli w ten sposób promować zdrowy tryb życia i zaangażowanie w pomaganie! 

Przejechane 3 godziny w tak niepowtarzalnej, fantastycznej atmosferze przyniosło wszystkim mnóstwo radości!"

WOŚP to piękna sprawa, a okazji by sportowo ją wesprzeć jest co niemiara. Warto skorzystać🙂

Komorniki MTB Team - zawsze w dobrym kierunku🙂 