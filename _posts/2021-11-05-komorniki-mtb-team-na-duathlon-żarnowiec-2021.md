---
layout: post
title: Komorniki MTB Team na Duathlon Żarnowiec 2021
date: 2021-11-04T08:13:08.516Z
image: assets/uploads/kmtb-duathlon-zarnowiec-2021.jpg
categories:
  - Aktualności
  - Zawody
tags:
  - Duathlon Żarnowiec
author: ola
---
Komorniki MTB Team na Duathlon Żarnowiec i pełen sukces 🏆🏆🏆 dwa ZŁOTE medale i BRĄZ 🥇🥇🥉💪🎉🎊

W ostatnią sobotę października odbył się Cross Duathlon w pobliskim Żarnowcu.   

To kameralna impreza, jednakże przyjeżdżają na nią najwytrwalsi sportowcy z całego kraju, nie mogło więc zabraknąć na niej reprezentacji Komorniki MTB Team  💪😁

Mimo końca października, już od rana przywitało nas słoneczko. Pogoda wręcz wymarzona, nie za ciepło, nie za zimno 😉 Ostatni powiew lata tej jesieni 👌

Organizator opisuje wyścig w kilku słowach: "bieg, rower, bieg i satysfakcja na mecie", co jest szczerą prawdą.

Na rozgrzewkę 3 km biegu w większości po płaskich, polnych dróżkach. Następnie 16 km rowerem poprzez łąki i lasy. Na tym odcinku trzeba było wykazać się szybkością i zwinnoscią, by w jak najlepszym czasie pokonać wszystkie zakręty porozdzielane płaskimi, sprinterskimi odcinkami. Żeby nie było za łatwo, od czasu do czasu, trzeba było również stawić czoła jesiennemu wiaterkowi wiejącemu prosto w twarz. Na koniec 4,5 km biegu. Organizator zadbał, żeby minęły one bardzo szybko, a zawodnik nie miał czasu myśleć o bólu. Góra, dół, po mchu, szyszkach, korzeniach, piachu, a nawet schodach! I wreszcie upragniona, meta, na której na każdego czekał pamiątkowy medal i gratulacje od kolegów z drużyny - to się nazywa TEAM! 😉

Damska reprezentacja Komorniki MTB Team rozbiła bank i w całości stanęła na podium: Ada 1msc w K2, Iza 1msc K4, Asia 3 msc K4! Wielkie brawa! 👏👏

Mimo, że na starcie stanęła godna i liczna reprezentacja naszego klubu, mamy nadzieję, że za rok będzie nas jeszcze więcej. To kolejna udana impreza na przejście z sezonu startów do zimy.  Trasa jest zaplanowana w taki sposób, by mógł ją pokonać każdy, nawet amator, a zaprawiony w bojach sportowiec też poczuje satysfakcję na mecie. A jak ktoś będzie miał niedosyt, może, tak jak Artur, dołożyć sobie "przypadkowo" 3 km na rowerze 😉

Komorniki MTB Team reprezentowali: Adrianna Owczarek, Joanna Marczak, Izabela Michalak, Tomasz Michalak, Marcin Przybyła, Tomasz Wróbel, Zbigniew Bocian, Artur Owczarek, Krzysztof Skaza, Jakub Jezierski, Maciej Marczak.

Wyniki: <https://duathlonzarnowiec.pl/wyniki>

Więcej zdjęć: <https://www.facebook.com/Komorniki.MTB/posts/3028218260829149>

Komorniki MTB Team - zawsze w dobrym kierunku🙂 