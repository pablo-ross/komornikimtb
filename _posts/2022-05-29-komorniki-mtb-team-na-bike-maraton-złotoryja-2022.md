---
layout: post
title: Komorniki MTB Team na Bike Maraton Złotoryja 2022
date: 2022-05-26T18:19:29.990Z
image: assets/uploads/kmtb-bm-zlotoryja-2022.jpg
categories:
  - Aktualności
  - Zawody
tags:
  - Bike Maraton
  - Złotoryja
author: ola
---
Sobota. Po upalnym tygodniu jak na złość załamanie pogody, silny wiatr i spadek temperatury do 13⁰C. Wczesnym rankiem pakujemy się do samochodów i startujemy na trzecią tegoroczną odsłonę Bike Maratonu, która zawitała po raz kolejny na trasy biegnące przez malownicze zakątki Pogórza Kaczawskiego czyli do Złotoryi, inaczej znanej jako Kraina Wygasłych Wulkanów.
<!--more-->

Na miejscu dochodzimy już do wniosku, że ta na pozór kiepska pogoda będzie dla nas dzisiaj zbawieniem.  

Już samo spojrzenie na profil tras mówiło tylko jedno: będzie tylko w górę i w dół. Zapomnijmy o jakichkolwiek odcinkach płaskich i odpoczynku. Krótko po starcie zaczynamy zdawać sobie sprawę, że nie dla wszystkich będzie to walka o klasyfikacje generalną, a walka o przetrwanie, walka ze swoimi słabościami i nabytymi umiejętnościami. Trasa bardzo trudna technicznie, siłowa, po kamieniach, wymuszająca stuprocentową koncentrację na całej długości, na której zostawiasz nie tylko pot, a cześć siebie i z bólem, ale też z uśmiechem na twarzy wracasz do domu. No i z medalem! 👍 Brawa dla Ady 👏👏

Śmiało możemy stwierdzić, ze Bike Maraton w Złotoryi, to jedna z najcięższych edycji tegorocznej serii, ale naszej czwórce bez większych problemów udało się dotrzeć na metę 🏁

Komorniki MTB Team reprezentowali: 

Dystans CLASSIC 33km i 1030m przewyższenia 

* Artur Owczarek
* Krzysztof Skaza

Dystans MEGA 48km i 1290m przewyższenia 

* Adrianna Owczarek
* Tomasz Jabłoński 

Wyniki: <http://datasport.pl/r/?r=3589>

Więcej zdjęć: <https://www.facebook.com/Komorniki.MTB/posts/3179469419037365>

Komorniki MTB Team - zawsze w dobrym kierunku🙂 