---
layout: post
title: Komorniki MTB Team na Solid MTB Kąkolewo
date: 2024-06-04T17:47:17.597Z
image: assets/uploads/kmtb-solid-kakolewo-2024.jpg
categories:
  - Aktualności
  - Zawody
tags:
  - Solid MTB
  - Kąkolewo
author: ola
---
Półmetek X edycji Solid MTB za Nami! 2 czerwca odbyła się już szósta runda tegorocznej edycji jednego z naszych ulubionych cykli maratonów MTB.
<!--more-->

Tym razem gościliśmy w Kąkolewie k/Grodziska Wielkopolskiego, na terenie tamtejszego lotniska. Trasa względem ubiegłego roku nie zmieniła się znacząco, ale warto zauważyć, że na pierwszych kilometrach organizatorzy dołożyli kilka ciekawych odcinków. Na nasze szczęście ostatnie deszcze trochę ubiły piach, który na tej trasie momentami jest naprawdę trudny do przejechania. 🥵

Temperatura również była dla zawodników łaskawa, przez co jazda była wręcz przyjemna! 👌 Oczywiście nie zabrakło kilku podjazdów, na których można było poczuć piekące mięśnie nóg. 😅

Ciekawe single, długie szutrowe odcinki pozwalały złapać chwilę oddechu. Na sam koniec zostały najciekawsze podjazdy, które potrafiły wyciągnąć ze startujących resztki sił. Kilka zakrętów, prosta przez las i oczom zawodników ukazał się ostatni asfaltowy odcinek z miasteczkiem zawodów w tle. Widok ten cieszył, ale tylko przez chwilę. Jak myślicie co mogło przeszkodzić w pokonaniu tych ostatnich metrów? Oczywiście, że wiatr prosto w twarz! 🙄

Dzielnie pokonaliśmy jednak ten momentami bardzo mocy opór powietrza i w komplecie dotarliśmy na metę.Tam jak zwykle przy „makaronie mocy” 🍝 oraz 0% piwku 🍻  dzieliliśmy się wrażeniami z ukończonych zawodów, a te w przeważającej części były bardzo pozytywne. Trasa w Grodzisku jest przysłowiowym „strzałem w dziesiątkę”. 👍 Szybka, interwałowa, z pozoru wydaje się płaska, bo na 26 km mamy 220 m przewyższenia, ale uwierzcie - jest gdzie się zmęczyć. Oby ta lokalizacja została na kolejne lata. ✌️

Na koniec nie można zapomnieć o wyścigu Solid KIDS, gdzie również były widoczne nasze 💚🖤 barwy.

Komorniki MTB Team reprezentowali:

Dystans PRO 46,5 km, ok. 400 m UP:

* Jacek Grajser 

Dystans FUN 26,5 km, ok. 220m UP:

* Łukasz Stachowiak 
* Mateusz Koszyczarek 
* Mateusz Przybył 
* Krystian Matuszyński 
* Zbigniew Bocian 

Wyniki Pro: <https://wyniki.plus-timing.pl/w/solidmtb-grodzisk-2024-pro>

Wyniki Fun: <https://wyniki.plus-timing.pl/w/solidmtb-grodzisk-2024-fun>