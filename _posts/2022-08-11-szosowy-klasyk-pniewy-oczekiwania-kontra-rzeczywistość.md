---
layout: post
title: Szosowy klasyk Pniewy - oczekiwania kontra rzeczywistość
date: 2022-08-08T09:35:40.831Z
image: assets/uploads/kmtb-szosowy-klasyk-pniewy-2022.jpg
categories:
  - Aktualności
  - Zawody
tags:
  - Szosowy Klasyk Pniewy
author: ola
---
Mamy dla Was ciekawy opis szosowego startu z minionego weekendu. Oczekiwania: W ramach mocnego treningu wybraliśmy się do Pniew , miał to być szybki, długi wyścig 126 km przejechany w małej grupie...
<!--more-->

By wystartować razem w jednej grupie, za radą Organizatora zapisaliśmy się do LIGI MISTRZÓW 😜

Rzeczywistość: 5 minut przed startem dowiadujemy się, że Liga Mistrzów ma formułę drużynowej ITT i to na krótkim dystansie!!!! (nauka na przyszłość: czytać uważnie regulamin zawodów).

No to czeka nas mocny trening, w zasadzie w dwie osoby, do tego na krótkim dystansie....

Początkową konsternacje zamieniamy na "jakoś damy radę". Wyścig na dystansie Maga już pojechał, ale spróbujemy, jak uda się do kogoś dojechać, to dla sportu zrobimy druga rundę.

Grupa, z którą udało nam się wystartować szybko zostawia nas daleko za plecami. Niestety realia takich zawodów to średnia 40+ (amatorzy😁🚴). PS. 40+ to my mamy w metryce a nie na liczniku....🤦

W połowie dystansu doganiamy dodatkowego towarzysza niedoli (w głowie pojawia się myśl, że to końcówka z dystansu Mega), niestety kolega puścił koło w grupie startującej przed nami, więc na pomoc z jego strony możemy liczyć tylko do 65 km.

Każda relacja z zawodów musi zawierać słowo o pogodzie....😎

To właśnie to miejsce: Pogoda prawie dopisała... było przyjemne 24⁰C, lekkie zachmurzenie... i to tyle po stronie plusów. Jedyny minus to wiatr, jak zwykle nieprzyjemny wmordewind. Ostatnie 25 km klasycznie w twarz. No i właśnie ten wiatr wywiał nam ostatnie myśli, aby jechać drugą pętlę. Tuż przed rozjazdem krótkie konsultacje: to co? jedziemy długi dystans, czy Tobie się nie chce? Mnie się "chce", a Tobie? Mnie się też "chce". To dobrze, w takim razie jedziemy krótki dystans.... 

W ten oto sposób po niecałych dwóch godzinkach zjechaliśmy na metę🏁

Wnioski z wyścigu:

* ☝️ czytać zawsze dokładnie i ze zrozumieniem regulamin
* ☝️ na szosie 2-3 osoby nie dadzą nigdy rady grupie kolarzy 
* ☝️My tu jeszcze wrócimy za rok policzyć się z dystansem Mega 💪😎

Wyniki: <https:///szosowy_klasyk_pniewy/wyniki>

Komorniki MTB Team - zawsze w dobrym kierunku🙂 