---
layout: post
title: Jacek na dystansie Mega Kaczmarek Electric MTB w Sulechowie 2023
date: 2023-05-13T10:45:52.740Z
image: assets/uploads/kmtb-kaczmarek-mtb-sulechow-2023.jpg
categories:
  - Aktualności
  - Zawody
tags:
  - Kaczmarek Electric MTB
  - Sulechów
author: ola
---
W minioną niedzielę odbyły się w miejscowości Sulechów zawody z serii Kaczmarek Electric MTB 2023. Nie zabrakło tam przedstawiciela naszego team'u Jacka Grajsera, który startował na dystansie MEGA. 👍
<!--more-->

Według prognoz zapowiadanych na niedzielny poranek, miało być ciepło i słonecznie. Niestety aura kolejny raz tej wiosny okazała się nieco kapryśna. 🤷🏻‍♂️ Zimny wiatr dawał się we znaki i trzeba było ubrać się nieco cieplej. 😏

Na starcie w Sulechowie zameldowało się ponad 300 uczestników głównie z województwa lubuskiego i wielkopolskiego. Nic dziwnego, bo zawody z serii MTB Kaczmarek Electric pod względem jakości organizacji i poziomu technicznego stoją zawsze na bardzo wysokim poziomie. 🔝👌

Trzeba przyznać, że organizator wycisnął z sulechowskich lasów wszystko co możliwe. Wzorowo oznakowana trasa pozwoliła zawodnikom startującym na dystansie MEGA osiągnąć ponad 1000m przewyższeń. 🔥👏

Było wszystko to co w MTB najlepsze. Liczne podjazdy, techniczne zjazdy oraz single, których pokonywanie nieco utrudniała mokra nawierzchnia spowodowana obfitym opadem deszczu w dniu poprzedzającym zawody.

Generalnie nie było łatwo, ale nawet takie warunki nie są straszne po solidnie przepracowanej zimie! 💪😉

Zawody w Sulechowie przychodzą już do historii. Duże brawa 👏 należą się organizatorowi oraz wszystkim startującym.

My szykujemy swoje maszyny 🚵‍♂️ do kolejnych zawodów. Już jutro widzimy się na jednej z tzw. „Solidowych perełek" i kolejny raz zdobywamy szczyt Dziewicza Góra. 🤗 Do zobaczenia podczas Solid MTB w Owińska w gminie Czerwonak. ✋

Wyniki zawodów: <https://domtel-sport.pl/wyniki,zawody,5533>

Komorniki MTB Team - zawsze w dobrym kierunku 