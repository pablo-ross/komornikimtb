---
layout: post
title: Komorniki MTB Team na Rowerowym Biegu Piastów 2021
date: 2021-09-30T08:20:08.295Z
image: assets/uploads/rowerowy-bieg-piastow-2021.jpg
categories:
  - Aktualności
  - Zawody
tags:
  - Bieg Piastów
  - Rowerowy Bieg Piastów
author: ola
---
Komorniki MTB Team na Rowerowym Biegu Piastów 2021, czyli izerskie pożegnanie lata 😊
<!--more-->

No i stało się. 7 Rowerowy Bieg Piastów  przeszedł do historii. Wspaniałe święto miłośników dwóch kółek, od maluchów na rowerkach biegowych po długodystansowców i zdobywców Wielkiego Szlema. Kolejne za rok.

Wspólne rowerowanie na trasach RBP, klubowe jak i rodzinne, stało się dla klubu Komorniki MTB Team "nową, świecką tradycją " 😉 Jak już nie raz pisaliśmy, trasy wytyczane po izerskich szlakach sprzyjają wszystkim chętnym wzięcia udziału w tym wyścigu. Trasa MINI zaprasza już od 12 roku życia 👍 na szerokie szutry i łagodne podjazdy, MEGA dorzuca co nieco trudności, GIGA wiadomo, dokłada jeszcze wiecej zmęczenia. Mało tego, dla najmłodszych również są mikro-zawody i medale, a także wiele innych atrakcji, co sprzyja rodzinnej, piknikowej atmosferze tego wydarzenia. A  podgrzewa ją przesympatyczny " Pan Mikrofon 😁" koncertowo prowadzący całą imprezę, z którym to mieliśmy przyjemność zamienić parę słów na mecie 😎 

Polana Jakuszycka ma w sobie coś magicznego. Wrota Gór Izerskich stoją tu otworem dla narciarzy, biegaczy i rowerzystów jak i spacerowiczów czy włóczykijów. Nic dziwnego, że połączenie tego miejsca z najlepszą możliwą organizacją imprez sportowych, jaką zapewnia Bieg Piastów przyciąga rzesze uczestników na każdy rodzaj organizowanego tu Biegu. 

Jakuszycki klimat - nota bene tak pożądany przez narciarzy - potrafi na przełomie lata i jesieni srogo dopiec kolarzom, co mamy zresztą bardzo świeżo w pamięci 😉 Tym razem pogoda okazała się łaskawa, ściganie na krótko było wręcz koniecznością, jeśli ktoś chciał "dorzucić do pieca" na trasie. Mimo to pod kołami nie zabrakło ani kałuż ani błota, włącznie z legendarną już przeprawą przez bagno tuż za startem.  

Z roku na rok rośnie ilość zielono-czarnych koszulek na starcie Rowerowego Biegu Piastów. Co miłe,  również tych juniorskich 👊 Choć wiele jest w ciągu roku okazji do spotkań na wyścigowych trasach i wspólnych wyjazdach, żaden z nich nie sprzyja, tak jak ten, obecności tak wielu tak różnych zawodników. Potwierdzeniem niech będzie fakt, że obstawiliśmy oczywiście wszystkie dystanse, o co  w sumie nie trudno, ale też spory przekrój kategorii wiekowych, zdobywając nawet dwa trofea! 🥈🥉! Tak oto realizuje się nasza maksyma, że rower jest po prostu dla każdego 💪 

W tym miejscu serdeczne gratulacje należą się Basi Berłowskiej za zajęcie 3️⃣ miejsca w K16 MINI oraz Eli Małeckiej za zdobycie 2️⃣ miejsca w K5 MINI. Brawo Dziewczyny! 💚👏💪👊 

Nasz jakuszycki zwyczaj to nie tylko masowy start na Rowerowym Biegu Piastów, ale też okołostartowa integracja oraz wspólnie spędzone wieczory przed i po wyścigu. Dziękujemy serdecznie Restauracja i Willa Agnieszki  za przyjęcie naszej grupy w swoje przesympatyczne progi a Kompania Piwowarska  za najlepsze piwo dla sportowców czyli #LechFree umilajace nasz wyjazd. 

Rowerowy Bieg Piastów nie zamyka formalnie sezonu, bo jeszcze parę startów przed nami, ale jest momentem podsumowań i punktem wyjścia do planów na rok następny. I choć pomysłów na nowy sezon nie brakuje, już teraz wiemy, że przyszłoroczne powitanie jesieni znów czeka naszą ekipę na izerskich trasach.

Na Rowerowym Biegu Piastów nasz Team reprezentowali:

**Dystans MINI - 18 km i 330 m ⬆️**

Barbara Berłowska
Karolina Berłowska
Elżbieta Małecka 
Joanna Marczak 
Aleksandra Socha 
Jacek Socha
Mateusz Berłowski 
Grzegorz Berłowski 
Sebastian Inczewski 
Przemysław Marek
Paweł Perz

**Dystans MEGA - 41 km i 860 m ⬆️**

Jarosław Adamczak 
Zbigniew Bocian
Mariusz Bocian 
Szymon Cisowski 
Michał Drobnik
Nodirżon Farmonow 
Jacek Grajser 
Jakub Jezierski 
Piotr Leciejewski 
Jarosław Matłoka 
Marcin Piątek 
Jakub Piątek 
Szymon Przywecki 
Mateusz Ratajczak
Paweł Rosół 
Waldemar Rybarczyk
Krzysztof Skaza 
Filip Sznajder
Michał Turski 

**Dystans GIGA - 61 km i 1300 m ⬆️**

Bartosz Cegielski 
Maciej Marczak 
Tomasz Michalak 
Marcin Przybyła 
Roland Socha 
Paweł Terlecki 
Tomasz Wróbel 

Wyniki: <https://wyniki.datasport.pl/results3428/>
Więcej zdjęć: <https://www.facebook.com/Komorniki.MTB/posts/3000714946912814/>

Komorniki MTB Team - zawsze w dobrym kierunku🙂