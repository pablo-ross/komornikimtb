---
layout: post
title: Tomek na Grand Prix Doliny Baryczy 2024
date: 2024-06-21T18:28:04.448Z
image: assets/uploads/kmtb-gp-baryczy-2024.jpg
categories:
  - Aktualności
  - Zawody
tags:
  - Grand Prix Doliny Baryczy
author: ola
---
Czwarta edycja cyklu VeloBank VIA Dolny Śląsk to GRAND PRIX Doliny Baryczy - Memoriał W. Grundmanna i J. Wizowskiego, które odbyło się w minioną niedzielę w Żmigrodzie. Stawił się na niej konsekwentnie Tomasz Jabłoński, który tak opowiada o starcie  na tej imprezie.
<!--more-->

Trasa została wyznaczona na płaskiej, 18km rundzie ze startem i metą na żmigrodzkim rynku. Do wyboru trasy na trzech, czterech lub pięciu pętlach i odpowiednio 54, 72 i 90 km. Ja wybieram 3 pętle, czyli HOBBY 😉 Charakterystyka trasy zapowiadała szybki wyścig i to, że do mety dojedzie cała grupa.🏁 Tradycyjnie peleton podzielony został na grupy dobrane pod względem poziomu sportowego, każdy ma zatem szansę na rywalizację z zawodnikami na zbliżonym poziomie. 

Pogoda w dniu startu idealna, praktycznie bezwietrznie...Starty poszczególnych grup następują punktualnie, tempo od startu mocne ale po paru minutach następuje uspokojenie i grupa się zjeżdza. I tak praktycznie wygląda sytuacja co zakręt, przyśpieszenie tempa i uspokojenie, taki lekki zakrętowy interwał 😉 Mimo to tempo jazdy wydaje się dość spokojne, ale cyferki mówią co innego 😁🚴

Jak było do przewidzenia na metę wpada cała grupa, kto miał siły i chęci finiszował jak zawodowi sprinterzy, reszta grupy dojeżdża bez napinki 😎

Ze względu na lokalizację i kilkukrotny przejazd przez centrum wydarzeń atmosfera wyścigu była gorąca, a i oprawa bardzo ciekawa 👍

Wyniki: <https://domtel-sport.pl/wyniki,zawody,5848>

Komorniki MTB Team - zawsze w dobrym kierunku 🙂