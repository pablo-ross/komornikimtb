---
layout: post
title: Komorniki MTB Team na rozpoczęcie roku 2024
date: 2024-01-02T17:15:58.745Z
image: assets/uploads/kmtb-nowy-rok-2024.jpg
categories:
  - Aktualności
  - Spotkania
tags:
  - Spotkanie noworoczne
  - Wielkopolski Park Narodowy
author: ola
---
No i kolejny rok za nami 😊 Nowy tradycyjnie przywitaliśmy dziś, oczywiście rowerowo, oczywiście w WPN 😉
<﻿!--more-->

Mamy nadzieję,  za Wasz był równie udany jak nasz! 🤩 

Za nami bowiem starty w niemal 💯 imprezach rowerowych, ale też biegowych i triatlonach, ciekawe wyprawy, bliższe i dalsze, do tego rodzime, gminne rajdy, setki wspólnych jazd po okolicy, tysiące wykręconych kilometrów. Naszą aktywność relacjonowaliśmy na tych łamach cały rok, aż trudno było to wszystko zebrać i okazało się niemożliwe zmieścić na potrzeby wczorajszej mikromigawki za rok 2023 🤯

Nasz klub rośnie z roku na rok. Wzajemne wsparcie, klubowe zaplecze, rowerowe towarzystwo, a w końcu przyjaźnie dają wspaniały, synergistyczny efekt - motywują do przekraczania kolejnych granic i realizowania wciąż nowych pomysłów. Aż miło patrzeć jak kolejni zawodnicy rozwijają rowerowe skrzydła 👍

Wierzymy, że w nowym roku ta zielono-czarna 🟢⚫️ lokomotywa wciąż będzie nabierała rozpędu.  Pomysły aż kipią i tylko przyziemne ograniczenia studzą nieco ten zapał. Ale wszystko w naszych rękach! 💪

Niech dla Was ten rok będzie owocny i spełniony, pełen ciekawych przygód. Trzymamy kciuki! 🤞 I do zobaczenia na trasach 😀

Komorniki MTB Team - zawsze w dobrym kierunku 🙂