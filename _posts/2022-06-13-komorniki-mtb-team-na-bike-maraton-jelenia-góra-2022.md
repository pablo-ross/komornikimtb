---
layout: post
title: Komorniki MTB Team na Bike Maraton Jelenia Góra 2022
date: 2022-06-08T08:38:50.574Z
image: assets/uploads/kmtb-bm-jelenia-gora-2022.jpg
categories:
  - Aktualności
  - Zawody
tags:
  - Bike Maraton
  - Jelenia Góra
author: ola
---
Komorniki MTB Team na Bike Maraton Jelenia Góra - UCI MTB Marathon Series 2022 i kolejne srebro dla Adrianny 🥈BRAWO! 👌💪
<--more-->

To był nie tylko kolejny maraton z serii Bike Maraton 2022, ale mega rowerowy weekend, kolejny raz organizowany wraz z Mają Włoszczowską dla wszystkich kolarzy wszelkiej maści. Był start dla PRO, był rekreacyjny rajd, były zawody dzieciaków, no i oczywiście nasze ulubione ściganie dla "amatorów"😜

Start niedzielnego maratonu odbył się oczywiście ze Starego Rynku w Miasto Jelenia Góra a metę zlokalizowano jak zawsze w Parku Paulinum. 

Ten, kto zna i kocha Jelenią Górę oraz okoliczne, jak najbardziej górskie trasy rowerowe, mógł poczuć pewien niedosyt. Duża część trasy Mega poprowadzona została bowiem po stosunkowo płaskich - jak na lokalizację - ścieżkach leśnych, polnych i asfaltowych, w związku z czym wyścig był bardzo szybki a zarazem niezbyt wymagający technicznie. Nie znaczy to jednak, że był łatwy 🥵 Jak wspomina Adrianna, upał i konieczność trzymania tempa na długich prostych przez blisko 3,5 godziny sprawiły, że był to dla niej najbardziej męczący wyścig jak do tej pory. Mimo wszystko warto było przyjechać i spędzić aktywnie niedzielę, spotkać znajomych oraz godnie 👌 choć tym razem w pojedynkę, reprezentować barwy klubu 💚🖤 na podium, odbierając srebrny medal w kategorii K2. No i uścisnąć dłoń Majki Włoszczowskiej! 😉

Tak, to na pewno pozostanie miłym wspomnieniem 👌😊

Serdecznie gratulujemy 👏 👏

Komorniki MTB Team - zawsze w dobrym kierunku🙂 