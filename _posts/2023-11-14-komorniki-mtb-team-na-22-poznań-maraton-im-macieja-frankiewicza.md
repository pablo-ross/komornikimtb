---
layout: post
title: Komorniki MTB Team na 22. Poznań Maraton im. Macieja Frankiewicza
date: 2023-11-01T09:23:32.654Z
image: assets/uploads/kmtb-22-poznan-maraton-2023.jpg
categories:
  - Aktualności
  - Zawody
tags:
  - Poznań Maraton
  - Maraton
author: ola
---
22. Poznań Maraton im. Macieja Frankiewicza - jedno z najważniejszych wydarzeń biegowych w wielkopolskim - i nie tylko - kalendarzu przeszedł do historii. 22 października na królewskim dystansie wystartowało ponad 4 tys. zawodników.
<!--more-->

Oczywiście nie mogło zabraknąć 🟢⚫ akcentu Komorniki MTB Team 🏃🏃‍♀️🏃‍♂️ Na ten morderczy dystans zdecydowali się Patryk Kostecki i Andrzej Grzelak 💪🔥

Warunki pogodowe? tu najlepiej pasuje określenie "zmienne". Zapowiadane 12°C zachęcało do wyboru koszulki z krótkim rękawem, ale już prognozowany po 3 godzinie biegu deszcz budził niepokój. Naszych twardzieli taka pogoda nie złamała, raczej dała więcej motywacji i siły 💪 Jak wspomina Patryk -dla którego to był debiut w biegowych zmaganiach na takim dystansie 🤝 - nie mógłby sobie wymarzyć lepszej imprezy na ten pierwszy raz. Przygotowania imprezy, atmosfera i kibice byli wspaniali. Jeśli dołożyć do tego emocje, szczególnie na ostatnich kilometrach i wynik, który uzyskał (3:42:13) to już pełnia szczęścia i wspomnienia, które pozostaną z nim na długo.

Chłopaki wielkie gratulacje dla Was 👋

Ale to nie jedyne biegowe zmagania tego dnia, bo przy okazji tej edycji inaugurację miał POZNAŃ FIVE czyli dodatkowa pięciokilometrowa trasa dla tych, którzy tym razem nie zdecydowali się na maraton 🏃‍♀️🏃‍♂️ I tak, krótko po starcie maratończyków, na linii startu ustawiło się ponad 900 zawodników Poznań Five, a wśród nich nasi 🟢⚫ biegacze Kasia Krzycka i Filip Sznajder. O godz. 9.15 wybiegli na 5km pętlę prowadzącą ul. Grunwaldzką z metą na Placu Św. Marka na MTP. Trasa prosta i szybka, sprzyjająca poprawianiu swoich życiówek🔥

Satysfakcja i zadowolenie to zawsze największa nagroda na MECIE 👋 Pamiątką tego dnia były medale, których wzór jest upamiętnieniem 150 rocznicy śmierci podróżnika i badacza, wielkopolanina Pawła Edmunda Strzeleckiego, odkrywcy m.in. Góry Kościuszki. Wielkie podziękowania dla organizatorów imprezy, dla wolontariuszy i dla niezawodnych kibiców, dzięki którym atmosfera na trasie była rewelacyjna. 👋😀

Wyniki: <https://www.maratonczyk.pl/poznan-maraton/relacje-9498/19619-22-poznan-maraton-poznan-22-10-2023>

Komorniki MTB Team - zawsze w dobrym kierunku🙂 