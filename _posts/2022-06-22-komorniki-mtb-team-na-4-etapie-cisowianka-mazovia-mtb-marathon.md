---
layout: post
title: Komorniki MTB Team na 4. etapie Cisowianka Mazovia MTB Marathon
date: 2022-06-18T10:56:49.620Z
image: assets/uploads/kmtb-mazovia-do-wysokiego-2022.jpg
categories:
  - Aktualności
  - Zawody
tags:
  - Cisowianka Mazovia MTB Marathon
author: ola
---
W coraz to nowe zakątki kraju zapuszczają się nasi zawodnicy by eksplorować nieznane tereny i zdobywać medale 😊 Kontynuując cykl Cisowianka Mazovia MTB Marathon Adrianna Owczarek wybrała się na IV etap do Wysokiego na pięknej Lubelszczyźnie zdobywając 1️⃣ miejsce w kategorii i 3️⃣ miejsce OPEN kobiet 🥳
<!--more-->

Ten maraton nie należał do najłatwiejszych. Trasa sama w sobie była bardzo szybka. Do tego Ada osłabiona po infekcji, a upał i organizatorzy dołożyli swoje. Chrapka była na dystans PRO, na przejazd tymi sławnymi, pięknymi wąwozami i innymi perełkami terenów Lubelszczyzny, jednak na trasie czuła, że brak jej sił na taki dystans. Na rozjeździe ambitna i głodna kolejnych kilometrów głowa podpowiadała PRO, jednak nogi same pojechały prosto wg strzałek FITu. I mimo tego, że jakieś 5 km po rozjeździe poczuła przypływ mocy, to wybór trasy był jedną z najlepszych decyzji w jej życiu, ponieważ okazało się że strzałki były pozrywane, a trasa aż o 10 km dłuższa!😲 Namieszał zarówno wiatr, jak i organizator - zmieniona w ostatniej chwili trasa nie została prawidłowo oznaczona... I tak każdy jechał przed siebie nie wiedząc, czy jedzie w dobrym kierunku, czy też nie, ile jeszcze kilometrów ma przed sobą, kiedy zacząć finiszować a kiedy doładować energię bananem 😜 Ostatecznie, po przejechaniu blisko 41 km, Ada dotarła na metę dystansu FIT jako 3 kobieta open i 1 w kategorii. Brawo 👏❤

Różne przygody spotykają nas na trasach, mniej lub bardziej przyjemne. Tak czy siak, takie wspomnienia zostają z nami na dłużej 😏

Komorniki MTB Team - zawsze w dobrym kierunku🙂 