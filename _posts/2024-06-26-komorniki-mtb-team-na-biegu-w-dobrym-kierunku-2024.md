---
layout: post
title: Komorniki MTB Team na Biegu w Dobrym Kierunku 2024
date: 2024-06-17T18:16:51.223Z
image: assets/uploads/kmtb-biegwdbrkier-2024.jpg
categories:
  - Aktualności
  - Zawody
tags:
  - Bieg w Dobrym Kierunku
  - Komorniki
author: ola
---
Za nami druga - jakże udana 😊 - edycja BIEG w Dobrym Kierunku. Ta lokalna impreza chyba już na stałe wpisze się w sportowy kalendarz naszej gminy, co nas baaardzo cieszy.
<!--more-->

Ten kameralny bieg w sobotnie przedpołudnie ściągnął do Szreniawy przede wszystkim mieszkańców gminy Komorniki, ale też gmin sąsiadujących. Spotkaliśmy więc sąsiadów bliższych i dalszych, Wójt z Sołtysem wręczali medale, wspólnie posililiśmy się pyszną zupą i drożdżówką a swojski klimat podkręcały stoiska z warzywami, owocami, serami, sokami, miodami czy wędlinami, czyli Marchewkowy Teatr zdrowej żywności, no i oczywiście otoczenie jakim było goszczące nas Muzeum Narodowe Rolnictwa i Przemysłu Rolno-Spożywczego w Szreniawie.

Co ważne ☝️ bieg ten powstał, by realizować cel, jakim jest ochrona przyrody i edukacja ekologiczna na naszym terenie. W tym roku wesprze organizację warsztatów przyrodniczych dla dzieci z Akademii Sportu GOSiR Komorniki. 

Dla biegaczy przygotowano dwa dystanse, 7km i 14km, czyli jedną lub dwie pętle w obrębie pól i lasów Wielkopolski Park Narodowy. Trasa dobrze nam znana z łagodnymi podbiegami i jednym szybkim odcinkiem zbiegowym. Wybujała zieleń i trochę kocich łbów wymagały nieco czujności a niespodziewany upał dobrej tolerancji cieplnej, choć przed bezpośrednim słońcem chroniły szpalery dorodnych drzew. Mimo to jak zawsze przyjemnie biegało się w tym leśnym anturażu - cisza, czyste powietrze i zieleń zdecydowanie sprzyjają bieganiu.

Tym razem na starcie stanęło aż 10 naszych zawodników:

🌲🌲 dystans 14 km:

* Katarzyna Krzycka 2️⃣ open kobiet 🏆🎊
* Paweł Perz 3️⃣ M50🥉
* Marcin Przybyła

🌲 dystans 7 km:

* Beata Wiśniewska 2️⃣ K50🥈
* Aleksandra Socha 
* Mateusz Berłowski 1️⃣ M20🥇
* Grzegorz Berłowski 
* Artur Owczarek 2️⃣ M50🥈
* Tomasz Michalak
* Izabela Michalak - wzmacniająca tym razem reprezentację zaprzyjaźnionej ekipy z Koło Gospodyń Wiejskich Rosnówko 🖐🖐

Jak widać nasza zielono-czarna 💚🖤drużyna rozbiła medalowy bank 🤩🤩 aż pięć pucharów przy prawie 200 osobowej frekwencji! Tak trzymać! 💪💪

Wyniki: <https://www.maratonczykpomiarczasu.pl/wyniki>

Dziękujemy serdecznie 🫶 za zaangażowanie w oznakowanie trasy i za rowerową obstawę biegu: Grzegorz, Andrzej, Marcin, Mateusz i Krystian, super że byliście tu z nami.

Parę słów o biegu i szersza galeria tutaj: <https://www.facebook.com/share/p/FhpBwGfFJhWmAzoZ/>

Czyli kolejna edycja za rok! 😀 Chodzą słuchy, że sam Wójt pobiegnie z nami, a więc przybywajcie 🙃😄

Komorniki MTB Team - zawsze w dobrym kierunku 🙂