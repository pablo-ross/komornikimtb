---
layout: post
title: Adrianna i Artur na 6. edycji Bike Maraton w Bielawie 2023
date: 2023-07-20T09:56:30.142Z
image: assets/uploads/kmtb-bikemaraton-bielawa.jpg
categories:
  - Aktualności
  - Zawody
tags:
  - Bike Maraton
  - Bielawa
author: ola
---
Szósty w tym roku Bike Maraton gościł w lubianej przez nas Bielawie. Wakacje, upał, plaża, jezioro, otwarty basen, pełne pole namiotowe, mnóstwo budek z jedzeniem  - takie nierowerowe atrakcje otaczały lokalizację startu i mety, które jak zwykle usytuowane zostało w przepięknym miejscu tuż przy Jeziorze Bielawskim, które w tym dniu przyciągnęło mnóstwo wypoczywających ludzi.
<!--more-->

Jak nie przyłączyć się nich⛱️⛱️? To było nie lada wyzwanie dla przybyłych zawodników biorąc pod uwagę, że był to jeden z najgorętszych dni tego lata🌡🌡🥵. Zwłaszcza, że każdy był świadom, że trasa lajtowa nie będzie. I tak faktycznie było.

Wiadomo było, że będzie mnóstwo przewyższeń a trasy długie. Podjazdy ciągnęły się długimi kilometrami sprawdzając kondycję uczestników. Miejscami pięły się w górę bardzo stromo, co zmusiło znakomitą większość zawodników do chwilowego zejścia z roweru. Płaskich odcinków nie było dane dane uświadczyć. Jeżeli już procent nachylenia był niewielki, to trasa wiodła bardzo wąskimi singlami wymagającymi uwagi aby korzeń czy kamień nie wybił roweru poza trasę. Zjazdy absolutnie odpocząć nie dały - strome, wąskie, techniczne, szybkie. Niby pięknie, zero nudy, ale jak tu znaleźć chwilę oddechu? Jak rozłożyć siły? Jedynie kilka ostatnich kilometrów prowadziło szerokim szutrem wśród pól, gdzie mało kto miał już siły aby docisnąć. 

Był to też niełatwy test dla rowerów, zostały porządnie wytrzęsione a hamulce rozgrzane do czerwoności.

Jednak każdy, któremu udało się ukończyć, stwierdzał, że kolejny raz organizator wycisnął wszystko, co najlepsze z okolicznych Gór Sowich. To było prawdziwe MTB! Trudne, męczące, techniczne, ciekawe a jednocześnie wszystko do wyjechania dla wytrenowanych.

Tę piękną przygodę zaliczyli nasi reprezentanci: Adrianna Owczarek na dystansie MEGA (57 km i aż 1950 m przewyższeń) Artur Owczarek na dystansie CLASSIC (31 km i 1100 m przewyższeń). Adrianna przemierzając metę po ponad 4 godzinach i 40 minutach jazdy uplasowała się na 4 pozycji w mocno obsadzonej kategorii K2 z niewielką stratą do podium  🙂 Gratulacje

Wyniki: <https://wyniki.datasport.pl/results4249/indexnew.php>

Komorniki MTB Team - zawsze w dobrym kierunku🙂 