---
layout: post
title: Komorniki MTB Team na Bike Maraton Świeradów Zdrój 2021
date: 2021-10-08T08:07:59.870Z
image: assets/uploads/bike-maraton-swieradow-2021.jpg
categories:
  - Aktualności
  - Zawody
tags:
  - Bike Maraton
author: ola
---
Komorniki MTB Team na Bike Maraton Świeradów Zdrój, czyli ZNÓW IZERY 😀

Końcówka sezonu jakimś dziwnym trafem 😉 kumuluje się wokół bliskich naszym zielono-czarnym sercom górom - Karkonoszom i Izerom. Tym razem Bike Maraton zagościł na drugim krańcu tej krainy - w Świeradowie Zdroju.

Choć Adrianna startuje we wszystkich edycjach Bike Maraton 2021, ten start nastąpił z nieco innego klucza. Zakończyła ona bowiem swoje studenckie wakacje obozem kolarskim, na którym szlifowała technikę na trasach Pasmo Rowerowe Olbrzymy ( które z tego miejsca gorąco polecamy 😉). W ramach obozu można było wystartować w BM lub pojechać na wycieczkę rowerową - dla Ady wybór był oczywisty 😉

Co nam opowiedziała o starcie? ⬇️

"Pogoda była wietrzna, ale słoneczna, co nie było niespodzianką, bo już trzeci raz z rzędu BM w Świeradowie przywitał nas taką pogodą. Od startu czekał nas 7,5 kilometrowy podjazd na Łącznik i dalej Drogą Telefoniczną do Polany Izerskiej, kolejno przez Jagnięcy Jar, Orle, stromym podjazdem pod Samolot, do Kopalni Stanisław, skąd już sprowadziła nas w dół jedyna techniczna trudność tej edycji - korzeniasty zjazd do Rozdroża Izerskiego, a stamtąd już blisko do mety, do której prowadził zjazd po stoku narciarskim. Trasa łatwa technicznie (na szczęście, bo mój układ nerwowy przegrzał się podczas piątkowych zmagań na singlu słusznie nazwanym ZMORA😱), szybka, dla niektórych nudna, ale dla mnie, miłośniczki Jakuszyc, idealna 😁"

Gratulujemy 2️⃣ miejsca w kategorii K2 na dystansie Mega, 49 km i 1400 m przewyższeń. Brawo 👏

Wyniki: <https://wyniki.datasport.pl/results3440/>

Trzymajmy kciuki ❗❗Już jutro Finał w Sobótce zakończy tegoroczne zmagania na Bike Maraton 🤞👌💪

Komorniki MTB Team - zawsze w dobrym kierunku🙂