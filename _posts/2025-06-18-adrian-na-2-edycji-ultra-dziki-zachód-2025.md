---
layout: post
title: Adrian na 2. edycji Ultra Dziki Zachód 2025
date: 2025-06-11
image: assets/uploads/kmtb-ultradzik-2025.jpg
categories:
  - Aktualności
  - Zawody
tags:
  - Ultra Dziki Zachód
author: ola
---
Druga edycja Ultra Dziki Zachód przyciągnęła miłośników kolarstwa gravelowego z całej Polski. Na starcie stawiło się ponad dwustu śmiałków aby zmierzyć się z trasą na jednym z trzech dystansów.
<!--more-->

Dostępne dystanse:
- 🐗 Mały Dzik 107km
- 🐗 Średni Dzik 249km  
- 🐗 Duży Dzik 401km

Trasy wszystkich dystansów przeplatały się wzajemnie i prowadzone były z Gubina w dolinie Nysy Łużyckiej przez Park Krajobrazowy i Geopark Łuk Mużakowa, aż do okolic Zielonej Góry.

Zielono-czarne barwy na średnim dystansie reprezentował Adrian Mojzykiewicz. Tak oto wspomina swój start:

**Relacja Adriana Mojzykiewicza:**

Pogoda była wyśmienita: rześki poranek, ciepłe południe, popołudniowa burza i wilgotny wieczór. Na starcie wszystkim dopisywały humory.

To był mój debiut na trasie 249km. Przygotowywałem się kilka miesięcy. Dokładnie zaplanowałem żywienie, tempo, przerwy. Jednak już na 10 km przebiłem dętkę, strata 15min, a po kolejnych 3km druga dętka do wymiany i strata kolejnych 15min. Zostałem na trasie z 30 min stratą, bez zapasowej dętki 🫤 Przede mną było jeszcze 230 km 🫣

Szybka zmiana strategii: gonić, żadnych zdjęć po drodze, gonić, żadnych przerw, gonić, tylko obowiązkowe pit stopy.

Na trasie długości 250km spędziłem 12h i 46min doganiając 20 zawodników i kończąc rywalizację na 34 miejscu co uważam za swój ogromny sukces 💪

Doświadczenie zdobyte na tej trasie wykorzystam w kolejnych wyścigach ultra bo coraz bardziej mi się to podoba 😎

Wyniki: <https://ultradzikizachod.pl/wyniki-2025/>

Komorniki MTB Team - zawsze w dobrym kierunku 🙂
