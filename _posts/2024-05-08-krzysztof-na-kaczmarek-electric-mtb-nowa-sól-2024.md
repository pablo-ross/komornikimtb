---
layout: post
title: Krzysztof na Kaczmarek Electric MTB Nowa Sól 2024
date: 2024-04-18T09:02:39.747Z
image: assets/uploads/kmtb-ke-nowasol-2024.jpg
categories:
  - Aktualności
  - Zawody
tags:
  - Kaczmarek Electric MTB
  - Nowa Sól
author: ola
---
W ostatni weekend nastąpił istny wysyp imprez kolarskich. W końcu kwiecień to zwyczajowo moment startu dla większości maratonów i nietrudno o kolizję. W ten weekend maratonem w Nowej Soli swój początek zaingurował również Kaczmarek Electric MTB.
<!--more-->

Na starcie tego wyścigu zameldował się nasz zawodnik Krzysztof Skaza, choć jeszcze 30 minut przed jego rozpoczęciem nie było to tak oczywiste... 

Jak wiadomo każdy start poprzedzony musi być dobrą rozgrzewką, którą zarazem łączy się z rozpoznaniem terenu. Pechowo w jej trakcie szkło rozcięło oponę na tyle skutecznie, że jedynym ratunkiem mogło być klejenie sznurem wulkanizacyjnym 🫤

Całe szczęście 🙏 na trasie pojawił się Patryk Piechocki - Brodata Fotografia Sportowa - bez wahania zatrzymał się, wyciągnął zestaw naprawczy i przystąpił do działania 👊🫶. Kilka minut później sytuacja zmieniła się diametralnie i start znów stał się możliwy 👌 W ten sposób zbawca na grawelu zrobił Krzysiowi dzień, zwłaszcza że trasa w Nowej Soli to naprawdę sztos! 

Szybka, a zarazem bardzo interwałowa, tak można ją najprościej scharakteryzować. Szlak po sinusoidach nad naszym jeziorem Dymaczewskim idealnie oddaje specyfikę tego miejsca. A to znaczy, że frajdy z jazdy było co niemiara 🤩

Wciąż mile zaskakuje też organizacja zawodów, która to w Kaczmarku jest naprawdę na najwyższym poziomie. Chapeau bas.

Summa summarum, mimo perturbacji, był to bardzo udany dzień 👍👍

Wyniki: <https://domtel-sport.pl/wyniki,zawody,5779>

Komorniki MTB Team - zawsze w dobrym kierunku 🙂