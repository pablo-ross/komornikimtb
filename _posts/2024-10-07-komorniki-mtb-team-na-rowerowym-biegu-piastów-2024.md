---
layout: post
title: Komorniki MTB Team na Rowerowym Biegu Piastów 2024
date: 2024-10-06T10:03:50.683Z
image: assets/uploads/kmtb-rbp-2024.jpg
categories:
  - Aktualności
  - Zawody
  - Wydarzenia
tags:
  - Rowerowy Bieg Piastów
author: ola
---
Kolejna jesień, kolejny wrzesień 🙃 A jak wrzesień to wiadomo gdzie nas znaleźć! Polana Jakuszycka DCS w ostatni weekend września po raz dziesiąty już gościła rowerową wersję Bieg Piastów czyli 10 PKO Rowerowy Bieg Piastów. A nasz klub zagościł na tej imprezie już po raz dziewiąty 😊
<!--more-->

Można odnieść wrażenie, że to miejsce nie odwzajemnia naszej wieloletniej sympatii, bo niemal rok w rok, tuż przed RBP, kończy się tu przyzwoita pogoda. Nie inaczej było i tym razem. W połowie tygodnia przyszedł deszcz i ziąb. W sobotę rano zastaliśmy tam 9 stopni, chmuro-mgłę pryskającą raz po raz mżawką i potęgujący uczucie zimna wiatr... Na trasach, z reguły łatwo ociekających z wody szutrach i asfaltach, czekał nas slalom wśród niezliczonych kałuż, a nawet możnaby rzec jezior i całkiem spore, jak na te rejony ilości błota, niebezpiecznie zaskakujące na szybkich odcinkach. 

Niedzielna aura już bezwietrzna i bezdeszczowa, choć poranek jeszcze bardziej rześki. Warto też przyjrzeć się modzie, która panowała w tych dniach w Izerach 😉 bo patenty na to jak nie zmarznąć z zewnątrz ani się nie przegrzać od środka każdy miał inne 😁

Sporo jest tematów o których należy wspomnieć przy okazji tej edycji☝️

Zaczęliśmy już co nieco o trasie. Nie sposób nie podkreślić najważniejszej sprawy w tym temacie - na tej edycji została ona wywrócona do góry nogami 🤸‍♂️ i poprowadzona w odwrotną stronę 🙃 Choć pewne zmiany i korekty w przebiegu trasy już się pojawiały, tym razem to był prawdziwy game changer! 😃 Można było mieć wrażenie, że jest się w zupełnie nowym miejscu. Nowy start to stara meta, stare zjazdy to nowe podjazdy. Odwróceniu uległa cała dynamika wyścigu. Najpierw start pod górkę. Potem "ulubiony", ale były już podjazd, który śmignęliśmy tym razem w chwil kilka w dół (jeśli nie byliśmy tym "szczęśliwcem" co zmienia dętkę 🫣 a tych widać było na tym odcinku wielu) by wspiąć się wygodnie, choć równie długo jak do tej pory, asfaltem. Kiedyś szczyt najdłuższego podjazdu to był nieomal koniec trasy, a teraz, pokonany na świeżym zapasie sił, już jest za nami! Pozostały klasyczne izerskie fragmenty trochę w górę,  trochę w dół i wciąż w odwrotnym kierunku: Chatka Górzystów z jedynym prawdziwie kamienistym zjazdem, Polana Izerska, szlak wzdłuż Izery, Orle, Samolot, Rozdroże pod Działem Izerskim i długa prosta do mety. Bardzo przyjemne i ożywcze doświadczenie, zwłaszcza dla tych, którzy z racji wielokrotnych startów dotychczasową trasę znali nieomal na pamięć. 

Kolejna ważna sprawa to start naszej najmocniejszej i najwaleczniejszej zawodniczki, Adrianny 🖤💚 Ada startując po raz trzeci na GIGA nie bez podstaw celowała w pudło. Na pierwszym zjeździe zaliczyła niefortunny upadek po poślizgnięciu na śliskim mostku na zakręcie. Szybko oszacowała straty i swój stan i ruszyła dalej mając przed sobą jeszcze 50 km... Z ogromnym bólem dłoni pokonała je dojeżdżając na metę jako DRUGA KOBIETA OPEN 💪💪 tracąc do zwyciężczyni 11 minut! Ból nie pozwolił jednak na świętowanie bo upadek okazał się naprawdę feralny - w śródręczu zdiagnozowano złamanie 🤕 Jakże mocna i waleczna jest nasza zawodniczka 🤯 Wielki, wielki szacun za taką wolę walki 🤜🤛 I szybkiego powrotu do zdrowia! 💚🖤💚🖤

W tym momencie należy wspomnieć o jeszcze dwojgu z naszych zawodników.  Na podium stanęła również Weronika Zozulińska-Przybył zgarniając brązowy medal w kategorii K30 na dystansie MEGA 👏👏 Wyróżnienie dla najmłodszego uczestnika startującego na dystansie GIGA otrzymał natomiast 17-letni Mateusz Berłowski, który pokonał ten dystans w świetnym czasie a na mecie wcale nie wyglądał na zmęczonego 😉 

Brawo!!

Nie sposób pominąć jeszcze jedną kwestię. Po wydarzeniach z połowy września, czyli powodzi 😥 która dotknęła południe Polski w tym również Powiat Jeleniogórski naturalnym odruchem Organizatorów była akcja "Bieg Piastów dla Powodzian" w ramach której na RBP odbyły się aukcje charytatywne, zbiórki pieniężne i sprzedaż koszulek BP. Cała akcja przyniosła ponad 8 tys złotych i jak zapowiada Organizator, akcja będzie kontynuowana w internecie. Zapraszamy do udziału!
Nasz klub reprezentowała jak zwykle duża, niezawodna, 30-osobowa ekipa, mimo sezonu infekcyjnego, który co niektórym popsuł plan startowy na RBP 🤒

### 💚SOBOTA

#### 🔥 GIGA 60 KM

* Adrianna Owczarek 🥈K20 🥈OPEN K👍
* Katarzyna Krzycka
* Aleksandra Socha 
* Mateusz Berłowski JUNIOR👍
* Grzegorz Berłowski
* Szymon Cisowski
* Mateusz Koszyczarek 8️⃣M20👍
* Maciej Marczak
* Tomasz Michalak
* Adrian Mojzykiewicz
* Artur Owczarek
* Mateusz Przybył 
* Marcin Przybyła
* Roland Socha
* Łukasz Stachowiak 
* Andrzej Sternal
* Paweł Terlecki
* Tomasz Wróbel

#### 🔥 MEGA 42 KM

* Weronika Zozulińska-Przybył 🥉K30👍
* Mariusz Bocian
* Bartosz Bursa
* Zbigniew Bocian
* Andrzej Grzelak
* Grzegorz Holka
* Michał Piątek
* Adrian Sochal
* Michał Staciukowicz 

### 💚NIEDZIELA

#### 🔥 MINI 20 KM

* Ewa Inczewska 
* Arkadiusz Kamieniecki 

#### 🔥GRAVEL 42 KM

* Filip Sznajder 5️⃣M30👍

Oprócz tego mieliśmy też  reprezentantów na Rowerowej Przygodzie 💚 Brawo chłopaki! Jako że to dla nas coroczne, symboliczne zakończenie sezonu startowego i wyjazd integracyjny zarazem, wieczorem świętowaliśmy wspominając przeróżne przygody i wydarzenia z minionego roku, snując zarazem plany na nowy rok. Miejsce ku temu idealne, bo gościła nas ponownie Willa Wieżyczki w Świeradów-Zdrój za co serdecznie dziękujemy 🙂

Pozostało nam życzyć RBP kolejnego tak udanego dziesięciolecia i może trochę bardziej sprzyjającej kolarzom aury 😁

P.S. Arek, dzięki za super foty! 👌💥

Komorniki MTB Team - zawsze w dobrym kierunku 🙂