---
layout: post
title: bikeBoard & KMTB zapraszają na 8. edycję Rowerowego Biegu Piastów 2022
date: 2022-09-16T08:45:05.372Z
image: assets/uploads/kmtb-bikeboard-bieg-piastow-2022.jpg
categories:
  - Aktualności
  - Wydarzenia
tags:
  - Rowerowy Bieg Piastów
  - bikeBoard
author: ola
---
W ostatni weekend września chcielibyśmy zaprosić Was w jedno z najbardziej popularnych i najchętniej odwiedzanych przez miłośników rowerów miejsc w Polsce, czyli w Góry Izerskie. To właśnie na trasach poprowadzonych wśród najcenniejszych przyrodniczo i krajobrazowo miejsc w tych przepięknych górach rozegrana zostanie 8 edycja Rowerowego Biegu Piastów.
<!--more-->

Impreza, którą organizatorzy stowarzyszenie BIEG PIASTÓW określają jako trochę młodszego brata bardzo znanych zimowych i letnich biegów przez ostatnie lata zyskała wyraźnie uznanie stając się ważnymi zawodami, które wielu kolarzy z przyjemnością uwzględnia w swoim kalendarzu startowym.

I tak prawdę mówiąc nie ma co się dziwić bo Góry Izerskie są po prostu idealne do jazdy na rowerze, a wytyczane trasy sprzyjają wszystkim chętnym do wzięcia udziału w tym wyścigu. Opinię potwierdzają kolarze Klubu Sportowego Komorniki MTB Team, dla których Rowerowy Bieg Piastów to coroczna okazja do wspólnego klubowego startu i około wyścigowej rodzinnej integracji. Zawodnicy tego wielkopolskiego klubu podzielą się z Wami na naszych łamach swoimi wrażeniami i zdjęciami z tej imprezy. Jesteśmy pewni, że ich relacja zachęci Was do tego, abyście osobiście poznali uroki Hali Izerskiej, Kobylej Łąki, Jagnięcego Jaru, Przełęczy pod Kopą czy Wysokiego Kamienia z kultowym zjazdem do Zakrętu Śmierci.

Zapisy na tegoroczną edycję imprezy zostały już niestety zamknięte, ale kto nie zdążył umieścić swojego nazwiska na liście startowej powinien przyjechać pokibicować i poczuć magiczną atmosferę Polany Jakuszyckiej. Tym bardziej, że w tym roku będzie okazja po raz pierwszy zobaczyć długo wyczekiwane Dolnośląskie Centrum Sportu, które w założeniu ma stanowiąc idealną bazę dla tej i wielu innych sportowych imprez rozgrywanych w regionie.

Zerknijcie zatem na stronę <https://bieg-piastow.pl/rowerowy-bieg-piastow> sprawdźcie co przygotowali w tym roku dla Was organizatorzy RBP i… do zobaczenia na izerskich ścieżkach.

[Wersja źródłowa artykułu w bikeBoard](https://bikeboard.pl/artykul/viii-edycja-rowerowego-biegu-piastow-na-polanie-jakuszyckiej) / [Link do FB](https://www.facebook.com/bikeBoard/posts/pfbid02m9tE1GCdpLWavydX9vMMLmjoxRptHRQCWQYPn7ra6g2WeaY6nVZjEf1oqsZKmYsPl)