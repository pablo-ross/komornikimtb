---
layout: post
title: UCI Mountain Bike World Series Nové Město na Moravě 2025
date: 2025-06-01
image: assets/uploads/kmtb-nowemesto-2025.jpg
categories:
  - Aktualności
  - Wydarzenia
  - Treningi
tags:
  - UCI Mountain Bike World Series
author: ola
---
Zwykle jesteśmy zawodnikami na trasach amatorskich wyścigów. Tym razem wybraliśmy się jako kibice na UCI Mountain Bike World Series, by na żywo zobaczyć tuzów kolarstwa MTB.
<!--more-->

Zwykle jesteśmy zawodnikami na trasach amatorskich wyścigów. Ale większość z nas jest nie tylko pasjonatami jazdy na rowerze, ale też kolarskimi kibicami. Cały rok śledzimy zmagania topowych, profesjonalnych zawodników różnych dyscyplin kolarskich. 

Tym razem wybraliśmy się na UCI Mountain Bike World Series: Nové Město na Moravě 2025 by na żywo zobaczyć tuzów kolarstwa MTB, takich jak Puck Pieterse, Jolanda Neff, Samara Maxwell, Mona Mitterwallner, Mathieu van der Poel, Viktor Korecky, Christopher Blevins czy Alan Hatherly, a przede wszystkim kibicować naszym zawodniczkom i zawodnikom znad Wisły: Pauli Goryckiej, Matyldzie Szczecińskiej, Gabrieli Wojtyła, Krzysztofowi Łukasikowi i Karolowi Ostaszewskiemu.

Cóż to były za emocje!!

Szybkość, technika, wysiłek, zmęczenie - wszystko to było na wyciągnięcie ręki. Pot i oddech zawodników mieszające się z kurzem spod kół i opadające na nasze rozemocjonowane twarze. Tłumy kibiców przeciskających się w poszukiwaniu najlepszych miejsc. Okrzyki dopingu. Skandowane imiona zawodników, którzy niesieni dopingiem dociskali mocniej pedały.

Fantastyczny to był dzień. Przed wyścigiem długa rozmowa z Maciejem Bodnarem a na koniec wisienka na torcie - krótkie spotkanie z Krzysztofem Łukasikiem. Do tego cały backstage wyścigu i oglądanie zmagań wszystkich zawodników, nie tylko czołówki. Polecamy wszystkim choć raz być na takiej imprezie. Nie pożałujecie.

A co poza tym? Dzień wcześniej kto mógł objechał Žďiarské vrchy trasą niegdysiejszego maratonu MTB, kto nie mógł zszedł je na piechotę. I to też jest teren, gdzie warto wrócić na dwa kółka.

Komorniki MTB Team - zawsze w dobrym kierunku 🙂
