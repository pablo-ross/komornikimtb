---
layout: post
title: Komorniki MTB Team na 15 PKO Poznań Półmaraton
date: 2023-04-20T07:43:26.336Z
image: assets/uploads/kmtb-poznan-polmaraton-2023.jpg
categories:
  - Aktualności
  - Zawody
  - Wydarzenia
tags:
  - PKO Poznań Półmaraton
author: ola
---
W niedzielny poranek 16 kwietnia Poznań opanowali biegacze. Ogromną, ponad 8-tysięczną 😱 grupę uczestników 15 PKO Poznań Półmaratonu zasiliła też spora, bo aż 7-osobowa ekipa biegowa z Komorniki MTB Team 💪 Oj tak, 16.04 to kumulacja startów jak w lotto! Tylko tutaj, dla odmiany, każdy jest wygrany 😎😉

<﻿!--more-->


W bezwietrzny poranek, przy rozsądnych 10⁰C, w delikatnej mżawce punktualnie o 10.00 spod MTP nastąpił start. Ach, jakże inne potrzeby pogodowe mają Ci biegacze! 🙄😆😉 

Trasa znana, obiegająca Grunwald, Łazarz, Wildę i Starym Miastem wracająca na Targi, gdzie zlokalizowano metę 🏁 i centrum wydarzeń. Pogodowe warunki startowe nie uległy drastycznym zmianom w trakcie biegu, pochmurne niebo ☁️☁️ chroniło biegaczy od słońca a mżawka koiła przegrzane mięśnie przez sporą część dystansu. Na trasie mnóstwo kibiców. Jedni przyszli dla kogoś,  inni dla wszystkich, jeszcze inni znaleźli się przypadkiem, ale wszyscy wspólnie zagrzewali do walki każdego zawodnika 🫶 Gdzieniegdzie doping podkręcała muzyka, również na żywo 😃  (szacun Panowie🤘). I jeszcze Ci, którzy śledzili bieg wydarzeń przed telewizorami 📺 No naprawdę trudno o większe wsparcie 💚🖤


W takich to okolicznościach nasi zawodnicy spędzili przemiłe 😁 dwie godzinki zwiedzając miasto z nietypowej perspektywy by około południa, w promieniach przebijającego się słońca, wbiec na pomarańczowy dywan i w świetle kamer przeciąć linię mety 🎉🎊 

Na starcie i mecie 💪 w Poznaniu stawili się:


* Katarzyna Krzycka
* Izabela Michalak 
* Aleksandra Socha 
* Paweł Perz 
* Jakub Jezierski 
* Marcin Przybyła 
* Tomasz Michalak 


Wielkie gratulacje dla wszystkich 👏👏👏 Szczególne brawa dla Kasi, która w przepięknym stylu złamała 2h i znalazła się w pierwszej setce w K4 🤩 , mimo iż był to dla niej pierwszy półmaraton w życiu 😲😲 


A także dla Pawła, choć on dla odmiany jest biegowym wyjadaczem, za przepiękny wynik 👍👍 Jest jakaś magia w dużych biegach ulicznych: bycie częścią mega pozytywnego tłumu i posiadanie ulic dla siebie, tłumy kibiców i stojące tramwaje, ogromne przedsięwzięcie i elitarni zawodnicy,  wspaniała oprawa i świetna organizacja.  Wszystko to razem daje wyjątkową atmosferę, która kusi do powrotów, nawet jeśli na mecie w głowie kołacze się tylko jedna myśl: wreszcie koniec! 😉😊


Wyniki: <https://live.sts-timing.pl/pp2023/?dystans=1&filtr=>


Komorniki MTB Team - zawsze w dobrym kierunku🙂 