---
layout: post
title: Paweł na Poland Gravel Race 2024
date: 2024-08-13T10:47:27.541Z
image: assets/uploads/kmtb-pgr-2024.jpg
categories:
  - Aktualności
  - Zawody
  - Wyprawy
tags:
  - Poland Gravel Race
author: ola
---
Najciekawszą imprezą z początku sierpnia, na której można było zobaczyć naszą koszulkę był Poland Gravel Race 2024, czyli rowerowa przygoda na szutrowych drogach w sercu polskich Karpat.
<!--more-->

Ten wyjątkowy wyścig rowerowy odbył się w dniach 3-6 sierpnia. Choć pierwsi zawodnicy metę osiągnęli już w niedzielę 4 sierpnia po 27h jazdy 😱

PGR to nie tylko rywalizacja, ale także przygoda na wymagającej i urokliwej trasie, realizowana zgodnie z zasadami samowystarczalności. Reprezentował nas Paweł Terlecki, który niemal samotnie przemierzył tę wschodnią część naszego południa pokazując tym startem to, o czym my w Teamie doskonale wiemy, że to mocarz jakich mało!  🔥💪👍👏

A tak w krótkiej relacji opisuje swój start Paweł:

Trasa PGR: To około 550 km, z przewyższeniem blisko 11000 m i prowadzących przez Pogórze Przemyskie, Bieszczady, Beskid Niski, Beskid Sądecki, Pieniny oraz Spisz, z metą w Schronisko Głodówka. Choć wymagająca, była w pełni przejezdna. Charakteryzowała się zróżnicowanym ukształtowaniem terenu – od stromych podjazdów, przez techniczne zjazdy, aż po długie odcinki szutrowe. Warunki pogodowe były zmienne, co dodatkowo zwiększało trudność rywalizacji. Pierwszego dnia, po pół godzinie jazdy, zaczęło padać, a deszcz z różną intensywnością trwał aż do nocy, zamieniając szutrowe drogi w błotniste pułapki. Drugiego dnia pogoda znacznie się poprawiła, ale na ostatnich 50 km zawodnicy znów musieli zmagać się z ulewą.

Moim celem było maksymalne czerpanie radości z jazdy na rowerze, sukcesywne pokonywanie kilometrów i dotarcie na metę w poniedziałek.

Rower: Trasę pokonywałem na rowerze z pełnym zawieszeniem, który, choć wolniejszy na asfaltowych podjazdach w porównaniu z rowerem gravelowym, zapewniał komfort, pewność i szybkość na szutrowych zjazdach.

Na starcie wyścigu w Przemyślu stanęło 112 zawodników, z których 71 dotarło do mety w Schronisku Głodówka w Bukowinie Tatrzańskiej. Niestety, na finiszu gęste chmury zasłoniły piękną panoramę Tatr. Każdy z uczestników otrzymał pamiątkowy medal oraz butelkę prosecco 🍾😎

PGR to nie tylko wyścig, ale również wyjątkowe doświadczenie dla pasjonatów kolarstwa i miłośników turystyki rowerowej, na które zdecydowanie warto się wybrać, polecam!

Wyniki z zawodów: <https://pgr.kolo-ultra.pl/pgr2024-wyniki/>

Komorniki MTB Team - zawsze w dobrym kierunku 🙂