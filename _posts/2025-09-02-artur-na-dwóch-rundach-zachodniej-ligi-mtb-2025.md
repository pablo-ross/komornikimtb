---
layout: post
title: Artur na dwóch rundach Zachodniej Ligi MTB 2025
date: 2025-08-13
image: assets/uploads/kmtb-zachodnia-liga-2025.jpg
categories:
  - Aktualności
  - Zawody
tags:
  - Zachodnia Liga MTB
author: ola
---
Po lipcowej, wakacyjnej przerwie Zachodnia Liga MTB wróciła do kalendarza. W sierpniu odbyły się już dwie rundy tej rowerowej rywalizacji.
<!--more-->

Nasz zawodnik ➡️ Artur Oliwa pojawił się na obu wyścigach, kontynuując projekt 100% uczestnictwa w tegorocznej edycji 💪

**3 sierpnia** Liga zawitała w malowniczej miejscowości Chojna w gminie Stoki. Organizatorzy przygotowali trasę o długości 28 kilometrów i 480 metrów przewyższeń. Już od pierwszych metrów było widać, że włożono w nią mnóstwo pracy – ścieżki zostały wygrabione, oznakowanie było czytelne, a każdy fragment trasy dopracowany w szczególach. Można było cieszyć się zjazdami oraz technicznymi singlami, które dostarczały wielu emocji.

Pogoda sprzyjała rywalizacji, a atmosfera wśród uczestników była znakomita. Artur ukończył wyścig na miejscu 24 open i 7 w M4. 👍

Link do wyników: <https://domtel-sport.pl/uploads/wyniki/20178.pdf>

**10 sierpnia** odbyła się runda Moryń-Gądno. Miasteczko przywitało kolarzy piękną, słoneczną pogodą i trasą, która od pierwszych metrów dawała jasno do zrozumienia – dziś będzie szybko! Szerokie szutry, dynamiczne zjazdy i niewielkie przewyższenia sprawiły, że peleton gnał praktycznie bez chwili wytchnienia. Do pokonania było 29 km i 250 m przewyższeń.

Artur od startu trzymał wysokie tempo i wywalczył 15. miejsce open oraz 6. w M4. 🤝

"To była jedna z najszybszych tras, jakie jechałem. Od samego początku trzeba było cisnąć, a margines na błędy był minimalny" – podsumował Artur tuż po minięciu mety.

Zawody w Moryniu ponownie pokazały, że Zachodnia Liga MTB to nie tylko sportowa rywalizacja, ale też świetna atmosfera i doskonała organizacja. Kibice, lokalni wolontariusze i widokowa trasa stworzyli wyjątkowe tło dla niedzielnego ścigania.

Link do wyników: <https://domtel-sport.pl/uploads/wyniki/20263.pdf>

Do kompletu pozostały już tylko dwie rundy. Powodzenia!

Komorniki MTB Team - zawsze w dobrym kierunku 🙂
