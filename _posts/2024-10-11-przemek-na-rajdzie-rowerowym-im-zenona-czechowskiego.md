---
layout: post
title: Przemek na Rajdzie Rowerowym im. Zenona Czechowskiego
date: 2024-10-08T09:35:18.062Z
image: assets/uploads/kmtb-rajd-zenona-2024.jpg
categories:
  - Aktualności
  - Spotkania
tags:
  - Rajd Rowerowy im. Zenona Czechowskiego
  - Rosnówko
author: ola
---
29 września w gminie Komorniki, w miejscowości Rosnówko, odbył się Rajd Rowerowy im. Zenona Czechowskiego. Pan Zenon był mieszkańcem Rosnówka, kolarzem, kapitanem polskiej reprezentacji Wyścigu Pokoju, uczestnikiem mistrzostw świata i olimpijczykiem w Meksyku w 1968r. Taką to oto kolarską postać zrodziły nasze ziemie.
<!--more-->

Rajd rekreacyjny bez rywalizacji odbył się na dwóch dystansach: 30 km oraz - dla mniej zaawansowanych ale i też dla najmłodszych zaczynających przygodę z rowerem - 12 km. Na starcie dłuższego dystansu o godz. 10.00 stawił się nasz jedyny reprezentant  Przemysław Tabaka gdyż duża część zawodników była "w delegacji" na Rowerowym Biegu Piastów.

Przed rozpoczęciem panie z  Koła Gospodyń Wiejskich z Rosnówka podały poczęstunek - kawę i herbatę oraz pyszne wypieki, na koniec natomiast rozgrzewające zupy, grochówkę i  pomidorową. Pozdrawiamy Zakręcone Plewiska🚴‍♂️  które stawiły się jak zawsze bardzo liczną grupą. 

To była bardzo mile spędzona niedziela na kole🚴🏼🚵🏼😉

Komorniki MTB Team - zawsze w dobrym kierunku 🙂