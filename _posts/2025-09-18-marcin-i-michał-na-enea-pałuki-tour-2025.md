---
layout: post
title: Marcin i Michał na Enea Pałuki Tour 2025
date: 2025-09-11
image: assets/uploads/kmtb-enea-paluki-2025.jpg
categories:
  - Aktualności
  - Zawody
tags:
  - Enea Pałuki Tour
author: ola
---
Niedziela na przełomie sierpnia i września zawsze przysparza wielu kolarskich emocji. Odbywa się wtedy bowiem wyścig, który od lat figuruje na liście najciekawszych zmagań szosowych w regionie.
<!--more-->

Mowa tu o Enea Pałuki Tour - imprezie od lat organizowanej na terenie Cukowni w Żninie. Również w tym roku nie mogło nas tam zabraknąć! W zielonych koszulkach na starcie zjawili się bracia Piątek – Marcin i Michał, oraz 374 innych zawodników.

Na podstawie podanych wcześniej czasów przejazdu ustalono kolejność i liczebność sektorów startowych. Miało to na celu zapewnić maksymalne bezpieczeństwo startującym oraz pozwalało uniknąć zamieszania przed sygnałem rozpoczęcia wyścigu.

Sam przebieg wyjazdu z miasta rozpoczął się startem wspólnym wszystkich kolumn, aby po około 1 km rozbić się i rozpocząć prawdziwą rywalizację.

Tuż po wyjeździe czekała na nas długa, szeroka prosta ciągnąca się przez kilkanaście kilometrów aż w okolice malowniczej miejscowości Wenecja. Odcinek w Gąsawie przypominał kolarzom trasę Paryż-Roubaix. Tam nawierzchnia z gładkiego asfaltu zmieniła się w kostkę brukową, która wytrzęsła uczestników i wymagała ostrożności z powodu ryzyka uszkodzeń jednośladów. Znajdował się on w połowie trasy, przez co po pokonaniu pierwszej pętli, zawodnicy musieli pokonać go ponownie.

W porównaniu do zeszłorocznej edycji trasa nie uległa zmianie. Przeplatała się pomiędzy szerokimi drogami mieszczącymi cały peleton a wąskimi leśnymi objazdami. Nie każdy zawodnik, który wystartował, ukończył starcie – kilku zaliczyło „kapcia" a jeszcze inni zakończyli swoją przygodę po zderzeniu na trasie.

Pogoda idealnie dopisała – lekki wiatr i słońce stworzyły idealne warunki, wbrew prognozowaniu.

Michał ukończył swój przejazd uplasowując się na 267 miejscu osiągając czas 1h 52 min, a Marcin na 339 miejscu z czasem 2h 32 min.

Impreza jak zawsze nie zawiodła pod względem organizacji i przebiegu. Z niecierpliwością czekamy na przyszłoroczną, jubileuszową X edycję, która znów dostarczy nam pasji i emocji.

Wyniki: <https://paluki.travel.pl/media/pdf/4200.pdf>

Komorniki MTB Team - zawsze w dobrym kierunku 🙂
