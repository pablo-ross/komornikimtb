---
layout: post
title: Komorniki MTB Team na Poznańskiej Korbie 2023
date: 2023-07-21T10:06:40.825Z
image: assets/uploads/kmtb-korba-2023.jpg
categories:
  - Aktualności
  - Zawody
tags:
  - Poznańska Korba
author: ola
---
W minioną sobotę 15 lipca, nie zważając na Alert RCB: unikaj słońca, wysiłku fizycznego i odwodnienia organizmu, grupa śmiałków z naszej drużyny wyruszyła na spotkanie z przygodą na trzeciej już edycji Poznańska Korba - 180km wyścigu dookoła Poznania.
<!--more-->

W związku z przyspieszonym o 90 min startem tuż po 5:20 🥴 wszyscy nasi zawodnicy byli już na trasie. Jej początek prowadził przez znane nam bardzo dobrze zakamarki Wielkopolskiego Parku Narodowego, choć pewnie niewielu z nas miało do tej pory okazję witać o tej porze dzień na Nadwarciańskich Łęgach. Dalsza część prowadziła bardzo malowniczymi duktami pomiędzy jeziorami: Niepruszewskim, Lusowskim i Kierskim. Mimo przygrzewającego już słońca cień okolicznych lasów pozwalał gnać dalej do wyczekanego punktu żywieniowego na 116 km. Tu można było złapać oddech, uzupełnić płyny niezawodnym piwkiem 0% z Browar Fortuna i pożywić się kiełbaską lub camembertem z grilla, ewentualnie owocami i słodyczami.

Naładowani energią ruszyliśmy w dalszą drogę prowadzącą m in. przez Park Krajobrazowy Promno w kierunku Kostrzyna. Tu jeszcze czekał nas zimny, uliczny prysznic 👍👌 i wkroczyliśmy na ostatnie, piekielne, bo upalne do granic możliwości 30km trasy 🥵🥵 To na tym odcinku ważyły się losy całego wyścigu: niby już tak niewiele do mety, ale 150km w nogach plus niemiłosierny żar z nieba robiły swoje. Pozostało zacisnąć zęby, dojadać ostatnie żele i uzupełniać nieustannie płyny by z nieukrywaną satysfakcją wjechać na metę w Kórniku. Tego dnia nie liczyły się wyniki, bo w takich warunkach wszyscy zostali zwycięzcami 💚🖤

Komorniki MTB Team reprezentowali i w komplecie dojechali na metę:

* Kamila Sosnowska
* Grzegorz Berłowski
* Mariusz Bocian
* Zbigniew Bocian
* Rafał Sosnowski
* Łukasz Stachowiak
* Michael Turski

Szczególne brawa dla Kamili, ma dziewczyna moc 😃💪🤝 

Ślemy też podziękowania za wsparcie mentalne dla Filipa, Marcina i Tomasza 👊

Wyniki: <https://raceclocker.com/e99299ac?EIDK=e99299ac>

Komorniki MTB Team - zawsze w dobrym kierunku🙂 