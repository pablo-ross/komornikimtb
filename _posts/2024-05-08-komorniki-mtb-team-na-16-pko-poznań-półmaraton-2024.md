---
layout: post
title: Komorniki MTB Team na 16. PKO Poznań Półmaraton 2024
date: 2024-04-21T09:11:21.854Z
image: assets/uploads/kmtb-pko-polmaraton-poznan-2024.jpg
categories:
  - Aktualności
  - Zawody
tags:
  - Poznań Półmaraton
author: ola
---
Po maratonie wspomnień ze startów zeszłego weekendu znów mamy weekend, nie mniej ciekawy 😉. Zanim jednak dowiemy się jak w tych zimowych raczej niż wiosennych warunkach poradzili sobie nasi kolarze, parę słów o jednej z najważniejszych imprez biegowych regionu, czyli 16. PKO Poznań Półmaraton.
<!--more-->

Trasa doskonale znana, bez zmian w stosunku do kilku ostatnich edycji - nie zmienia się przecież czegoś, co już jest bardzo dobre 👌 Do tego perfekcyjna, "poznańska" organizacja.  

Jedyne czego organizatorzy nie ogarnęli to pogoda 😆😁 zbyt wysoka (jak na półmaraton) temperatura, oscylująca wokół 20 stopni i bardzo silny wiatr, który na otwartych przestrzeniach dawał się we znaki: pod wiatr dobrze studził rozgrzane nogi i płuca, ale hamował biegaczy i zmuszał do zwiększonego wysiłku, z wiatrem teoretycznie biegło się lżej, ale za to już tak nie studził i powodował, że temperatura ciał biegaczy systematycznie się podnosiła...tak źle i tak niedobrze 🙄😆

Za to na całej trasie biegaczy - których wstartowało prawie 10tys! 😃 - dopingowali kibice, których stawiło się całe mnóstwo. Praktycznie nie było żadnego "metra" trasy bez ich uśmiechów, oklasków, okrzyków - Dzięki wielkie im za to! 🫶👏

W związku z tym, że bieg odbywał się w Poznaniu, to pojawili się na nim również przedstawiciele Komornii MTB Team w licznej i mocnej reprezentacji ⬇️⬇️

* ✔️Katarzyna Krzycka
* ✔️Joanna Marczak
* ✔️Izabela Michalak
* ✔️Patryk Kostecki
* ✔️Maciej Marczak
* ✔️Marcin Przybyła

Dla wszystkich naszych klubowiczów było to już kolejne spotkanie z tym ponad 21km biegiem,  a jednocześnie próba zmierzenia się kolejny raz z wymagającym, długim wysiłkiem, walka z czasem, własnymi myślami, pokonywaniem psychicznych i fizycznych barier. Tę walkę wszyscy zakończyli sukcesem, tym najważniejszym swoim własnym 😊💪

Za rok ponownie stawimy się pod iglicą MTP by przebiec ten dystans w poznańskim wydaniu. Wyniki dostępne są pod linkiem: <https://live.sts-timing.pl/pp2024/>

Komorniki MTB Team - zawsze w dobrym kierunku 🙂