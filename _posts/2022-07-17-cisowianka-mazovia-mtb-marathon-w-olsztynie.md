---
layout: post
title: Cisowianka Mazovia MTB Marathon w Olsztynie
date: 2022-07-16T06:59:55.684Z
image: assets/uploads/kmtb-mazovia-olsztyn-2022.jpg
categories:
  - Aktualności
  - Zawody
tags:
  - Cisowianka Mazovia MTB Marathon
  - Olsztyn
author: ola
---
Miasto Olsztyn to mało popularny kierunek naszych rowerowych eskapad. W zasadzie to będzie chyba pierwsza relacja z tamtych stron...🤔
<!--more-->

Adrianna kontynuując cykl Cisowianka Mazovia MTB Marathon wybrała się tam w pierwszą niedzielę lipca. Miasto jak i okolice sprzyjają jeździe na dwóch kółkach. W mieście prawie wszędzie można dojechać ścieżka rowerową i to nie byle jaką! 👌 Oczy cieszy też bujna roślinność wzdłuż pieszo-rowerowych chodników. Poza miastem natomiast sieć szlaków rowerowych, ścieżek i duktów leśnych pozwala zwiedzać przepiękne okolice z naszej ulubionej perspektywy roweru🚴‍♂️. W rankingu rowerowych miast Polski Olsztyn na pewno jest w ścisłej czołówce 👍

Tak jak i Adrianna 🥇🥈ponownie zdobywając dwa medale 👍👍

"Było ciepło, ale delikatny orzeźwiający wiaterek sprawił, że wyścig w tej temperaturze nie był mordęgą. Do przejechania na dystansie PRO było około 40 km. Nigdy nie byłam tak rozgrzana przed startem: dojazd rowerem do biura zawodów 4 km, a potem w pośpiechu jeszcze 6 km z miasteczka rowerowego na linię startu. W sektorze zameldowałam się raptem 3 minuty przed startem! uff 😅. 

Jechało mi się dobrze, tym bardziej, że przez większość czasu trzymałam się kilkuosobowej grupki. Trasa bardzo szybka, mało techniczna, za to mokra po sobotnich deszczach. Suma przewyższeń niezbyt imponująca, brak długich podjazdów, jednak jako że okolice Olsztyna są bardzo pofałdowanym terenem, krótkich, interwałowych "up&down" tam nie brakuje, co doskonale obrazuje profil trasy.

Rywalizacja była dość zacięta, między kobietami open było mniej więcej po minucie straty. Wymieniałyśmy się na trasie, ostatecznie na metę wjechałam 2 open i 1 w kategorii 😊"

Serdecznie gratulujemy! 🤝 👏👏

Wyniki: <https://sts-live.pl/zamanagroup>

Komorniki MTB Team - zawsze w dobrym kierunku🙂 