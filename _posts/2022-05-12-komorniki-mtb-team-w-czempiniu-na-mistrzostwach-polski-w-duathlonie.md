---
layout: post
title: Komorniki MTB Team w Czempiniu na Mistrzostwach Polski w Duathlonie
date: 2022-05-09T09:11:40.325Z
image: assets/uploads/kmtb-championman-duathlon-czempin-2022.jpg
categories:
  - Aktualności
  - Zawody
tags:
  - ChampionMan Duathlon Czempiń
  - Duathlon
author: ola
---
Początek maja to stały termin odbywających się po sąsiedzku w Czempiniu: Mistrzostwa Polski w Duathlonie.
<!--more-->

Impreza pod nazwą ChampionMan Duathlon Czempiń skusiła po raz kolejny zawodników KOMORNIKI MTB TEAM.

Na starcie pojawili się "weterani" tej imprezy: 

* Izabela Michalak
* Tomasz Michalak
* Zbigniew Bocian

oraz "świeżaki":

* Tomasz Wróbel
* Marcin Przybyła

Wszyscy nasi zawodnicy wybrali dystans "SPRINT" składający się z: BIEG 5km, ROWER 20km, BIEG 2,5km.

Wszystko po utwardzonych ulicach Czempinia oraz drogach przebiegające przez sąsiednie miejscowości. I tu duże zaskoczenie, ponieważ wzdłuż trasy zarówno biegowej jak i szosowej było mnóstwo kibiców, którzy głośnym dopingiem oraz efektownymi inscenizacjami typu "PRALNIA", "KARETKA", "SERWIS" 😃👍 zagrzewali wszystkich do jeszcze większego wysiłku!

Pierwsze 5 km bardzo szybkie, w okolicach "życiówek" naszych zawodników, potem strefa zmian, by pobrać rower (można to pewnie zrobić lepiej), później gładki asfalt w wersji "nie jeździmy nikomu na kole"😩 - sędziowie pilnowali..., a później dla odmiany "dobijający" na koniec bieg (całe szczęście już krótki)i upragniona meta.

Przepiękna pogoda, majowe słoneczko i perfekcyjna organizacja (w końcu to Mistrzostwa Polski) spowodowały, że z uśmiechem zadowolenia i spełnienia w błyskawicznym tempie pokonaliśmy trasę by przenieść się do suto zaopatrzonej strefy FINISZERA (jeszcze takiej nie widzieliśmy 😃).

W przyszłym roku też się tam pojawimy - kto wie może już na dystansie ŚREDNIM (10km BIEG +60km ROWER + 10km BIEG)?

Wyniki: <https://wyniki.plus-timing.pl/w/championman-duathlon-czempin-2022-sprint>

Więcej zdjęć: <https://www.facebook.com/Komorniki.MTB/posts/3166167533700887>

Komorniki MTB Team - zawsze w dobrym kierunku🙂 