---
layout: post
title: Komorniki MTB Team na Solid MTB Przyłęk 2023
date: 2023-05-05T10:34:37.736Z
image: assets/uploads/kmtb-solid-mtb-przylek-2023.jpg
categories:
  - Aktualności
  - Zawody
tags:
  - Solid MTB
  - Solid MTB Przyłęk
  - Przyłęk
author: ola
---
Na zakończenie majówki "Solidowych" kolarzy ugościł Przyłęk proponując im 22km i 330m przewyższeń na dystansie MINI, oraz odpowiednio 2 i 3 razy to samo na dystansach MEGA oraz GIGA.

<!--more-->

Niezbyt ciepłe przedpołudnie, pomimo przebijającego się słońca, lekki ale wychładzający wiatr, niecierpliwił zawodników przed rozpoczęciem rywalizacji. Po pierwszych podjazdach jednak żałowali Ci, którzy ubrali na siebie jakąś dodatkową warstwę odzieży. 😉

Zgodnie z zapowiedziami na starcie IV już etapu cyklu Solid MTB 2023 stawiła się grupa zawodników Komorniki MTB Team. 

Był wśród nich również nasz nowy „radjer” Karol Kmak #434, który zaledwie kilka dni przed zawodami dołączył do naszej 💚🖤 rodziny. 💪

Karol startował już w kilku edycjach cyku Solid MTB w tym i poprzednim roku, ale Przyłęk był jego debiutem, jeśli chodzi o start z przynależnością klubową. 💥

Poniżej kilka zdań podsumowania środowych zmagań oczami naszego nowego zawodnika.😊

> „Mając za sobą błotniste Kamionki, nie narzekałem dziś na odrobinę piasku. 
>
> Po przejechaniu pierwszej części w dość dobrym tempie, organizm stwierdził, że na dzisiaj już dosyć i objawił mi to bólem pleców szczególnie odczuwalnym na podjazdach. Nogi i płuca jeszcze dawały radę, ale ból pleców był silniejszy i w dalszej części tempo mocno spadło.
>
> Najbardziej wymagający dla był zjazd w końcowej fazie wyścigu. Wąska ścieżka obsadzona drzewami jakby celowo kierownica roweru MTB miała się tam nie zmieścić. Grząski grunt wystające pieńki i zakręty, a raczej nawroty powodowały, że płynny przejazd tego odcinka wymagał perfekcyjnego opanowania maszyny.
>
> Nie obyło się bez błędu! Przy pokonywaniu zakrętu w ostatnim momencie przed oczami pojawiła mi się leżąca równolegle do trasy odstająca gałąź. Musiałem nagle hamować i wypiąć się z bloków, ale być może uratowałem w ten sposób szprychy w kołach mojej Meridy.
>
> Mimo kilku niedogodności pierwszy występ w barwach Komorniki MTB Team uważam za udany i liczę, że z każdym wyścigiem doświadczenie, forma i technika będzie rosła. Wyścig to zarazem najlepszy trening, gdzie można przetestować swoje umiejętności w warunkach bojowych i zmusić się do jeszcze większego wysiłku pod presją ścigających zawodników.
>
> Z niecierpliwością czekam na Solid MTB Owińska”

Oprócz Karola na wymagającej trasie w Przyłęku mogliście spotkać również pozostałych naszych „Solidbikerów” 👊 w składzie:

* Łukasz Stachowiak #308
* Mateusz Koszyczarek #167
* Przemysław Marek #210
* Zbigniew Bocian #609

Wyniki dostępne na stronie: <https://domtel-sport.pl/wyniki,zawody,5513>

Warto dodać, że oprócz wyścigów rowerowych w Przyłęku odbyła się rywalizacja biegowa #SolidRUN. Tam również mieliśmy swoich reprezentantów i swoje sukcesy 🏆😍 ... ale o tym już w osobnym poście.

Komorniki MTB Team - zawsze w dobrym kierunku 🙂