---
layout: post
title: Komorniki MTB Team na I Szamociński Maraton MTB 2023
date: 2023-05-01T10:25:24.998Z
image: assets/uploads/kmtb-szamocinski-maraton-mtb-2023.jpg
categories:
  - Aktualności
  - Zawody
tags:
  - Szamociński Maraton MTB
author: ola
---
Jeszcze nie „opadł kurz” po sobotnim ściganiu w ramach DT4YOU MTB Maraton Oborniki, a już następnego dnia rano ruszyliśmy do Szamocin - urokliwego miasta położonego w północnej części województwa wielkopolskiego, na skraju Pojezierza Chodzieskiego, nad jeziorem Siekiera.
<!--more-->

Impreza zorganizowana przez CHYBA MTB Szamocin zapowiadała kolejne niezapomniane rowerowe emocje. Weekendowa dobra pogoda była naszym sprzymierzeńcem, a nieznajomość trasy dodawała tyko smaczku całemu wydarzeniu. 

Punktualnie ⏰ o godzinie 11-tej ruszył I Szamociński Maraton MTB.

Trasę wyścigu poprowadzono w dość wymagającym, mocno urozmaiconym pod względem technicznym terenie. Pod dostatkiem było wąskich, krętych singli oraz stromych, piaszczystych i szybkich zjazdów. 

Nie zabrakło także 3.5 km szutrowej prostej o nazwie „Cucumber Szuter”, która zamiast dać chwilę wytchnienia zmęczonym interwałami mięśniom, stała się idealnym miejscem dla próby nadrobienia straconych sekund i podbicia kilku miejsc w klasyfikacji generalnej wyścigu. 

Butowanie … też było! 😏 

Wszystkie te „atrakcje” spowodowały, że po przekroczeniu linii mety, na twarzach zawodników grymas zmęczenia ustępował uczuciu radości i satysfakcji 🤗 z kolejnego aktywnie spędzonego niedzielnego przedpołudnia!👌

Miło było spotkać kolarzy z zaprzyjaźnionych teamów, którzy tak jak ekipa z Komorniki MTB Team, postanowili przetestować tę „nową miejscówkę” ma mapie wielkopolskiego kolarstwa MTB. 

Z wielką satysfakcją możemy stwierdzić, że test pod względem organizacji, przygotowania terasy oraz miłej rodzinnej atmosfery wypadł na „6+”. Super impreza 👍 trzymamy kciuki i do zobaczenia na kolejnej edycji Szamocińskiego Maratonu MTB! 👊☺️

Zielono-czarne barwy 🟩⬛️ naszej rowerowej ekipy na dystansie MEGA (32 km / 360 m up) reprezentowali rodzinnie: 

* Mariusz Bocian #104
* Zbigniew Bocian #103

Wyniki znajdziecie w linku: <https://www.maratonczykpomiarczasu.pl/>

Komorniki MTB Team - zawsze w dobrym kierunku 👌