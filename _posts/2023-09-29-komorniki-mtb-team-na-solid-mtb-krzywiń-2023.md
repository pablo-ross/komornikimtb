---
layout: post
title: Komorniki MTB Team na Solid MTB Krzywiń 2023
date: 2023-09-21T09:06:04.244Z
image: assets/uploads/kmtb-solid-mtb-krzywin-2023.jpg
categories:
  - Aktualności
  - Zawody
tags:
  - Solid MTB
  - Krzywiń
author: ola
---
No więc stało się, tegoroczny cykl maratonów Solid MTB po 12 emocjonujących edycjach dojechał ostatecznie do mety. Jak zwykle w takich chwilach mieszają się w naszych głowach skrajnie różne myśli i odczucia. Z jednej strony smutek, bo przecież dopiero co zaczynaliśmy w Dolsku, a już kończymy. Jak to, tak szybko!? 🥹 Za każdym razem niesamowicie dziwi jak ten czas szybko leci!?
<!--more-->

Z drugiej strony radość z osiągniętych wyników, zrealizowanych celów i przede wszystkim, z tego że dojechaliśmy do mety cało i zdrowo. Jak wspomnieli organizatorzy był to statystycznie najbezpieczniejszy sezon z dotychczasowych.🙏 Ostatni akcent tegorocznego cyklu tradycyjnie odbył się w bardzo gościnnej 🫶 dla kolarzy miejscowości Krzywiń. 

Zmodyfikowana i urozmaicona względem lat poprzednich trasa, sprzyjająca rywalizacji pogoda oraz godna finału (również w naszym teamie) frekwencja sprawiły, że zawody były naprawdę pięknym zwieńczeniem solid’owego sezonu. 👌
Choć w miasteczku zawodów od rana czuć było atmosferę luzu i zabawy to jednak tuż przed startem w oczach zawodników widać było „lekkie” zdenerwowanie. 😬

Przedstartowy stres został jednak szybko rozładowany w momencie strzału 💥 startera oznaczającego rozpoczęcie wyścigu. Później na twarzach kolarzy widać było już tylko koncentracje na celu czyli jak najszybszym dotarciu do mety gdzie czekały kolejne strzały … tym razem korków od szampana! 🍾😜 Jako pierwsze posmakowały go 🥂 nasze dziewczyny meldując się na 🥈 Beata i🥉Kasia miejscu w kategorii K4+. Później tego zaszczytu miała okazję dostąpić cała 💚🖤 drużyna, która w klasyfikacji „FUN” zajęła VI miejsce. 🥳

Trzeba przyznać, że dekoracje były naprawdę piękne i wzruszające, a okazały puchar 🏆 który pojechał z nami do domu zajmie honorowe miejsce w klubowej gablocie! 🤩 Na większe podsumowania pewnie przyjdzie jeszcze czas, ale już teraz śmiało możemy powiedzieć, że tegoroczny cykl Solid MTB był dla nas naprawdę udany. 💪🔥

Kilkukrotnie nasi zawodnicy stawali na podium w swoich kategoriach wiekowych. Większość startujących już w cyklu zawodników poprawiło swoje wyniki w stosunku do lat ubiegłych. Co cieszy było również kilka debiutów i nowych twarzy w naszych 💚🖤 barwach na solid’owych trasach oraz, co cieszy podwójnie i daje dużą nadzieje na przyszłość, mieliśmy również swoich „małych” reprezentantów w cyklu Solid-KIDS. 🤗

Chcielibyśmy bardzo podziękować organizatorom i osobom zaangażowanym za pracę i życzliwość. Stworzyliście dla nas świetne warunki, abyśmy mogli w odskoczni od codzienności spotkać się w niedzielne przedpołudnie i wspólnie cieszyć swoją pasją. 🫶😍 Dziękujemy również innym teamom i zawodnikom za sportową „fair” rywalizacje, motywację oraz dobre słowa na starcie, trasie i mecie! 👊 

Najlepszym gratulujemy 🙌 i obiecujemy, że będziemy pracować, tak żebyście za rok mieli z nami trochę ciężej! 💪😅

Do zobaczenia! 👋

Komorniki MTB Team reprezentowali: 

* Łukasz Stachowiak (308)
* Mateusz Koszyczarek (167)
* Przemysław Marek (210)
* Mateusz Przybył (269)
* Karol Kmak (434)
* Zbigniew Bocian (44)
* Michał Piątek (514)
* Mariusz Bocian (609)
* Beata Wiśniewska (951)
* Katarzyna Krzycka (758)
* Grzegorz Holka (113)
* Jarosław Matłoka (854)
* Jacek Grajser(647)

Szczegółowe wyniki rywalizacji SolidMTB w Krzywiniu: <https://domtel-sport.pl/wyniki,zawody,5651>

Klasyfikacja generalna cyklu SolidMTB - open: <https://domtel-sport.pl/uploads/wyniki/16057.pdf>

Klasyfikacja generalna cyklu SolidMTB - kategorie: <https://domtel-sport.pl/uploads/wyniki/16058.pdf>

Klasyfikacja generalna cyklu SolidMTB - drużyna: <https://domtel-sport.pl/uploads/wyniki/16056.pdf>

Komorniki MTB Team - zawsze w dobrym kierunku🙂 