---
layout: post
title: Komorniki MTB Team na Wings for Life World Run czyli biegniemy dla tych,
  którzy nie mogą
date: 2022-05-11T09:20:09.491Z
image: assets/uploads/kmtb-wings-for-life-2022.jpg
categories:
  - Aktualności
  - Zawody
  - Wydarzenia
tags:
  - Wings For Life
  - Wings For Life Poznań
  - Wings for Life World Run
author: ola
---
8 maja, w niedzielę odbył się ten prestiżowy a zarazem nietypowy bieg w którym nie liczy się wynik tylko szczytny cel w postaci zbierania funduszy na badania nad rdzeniem kręgowym. W tym roku na całym świecie zebrano 4,7 mln euro 🤩
<!--more-->

Bieg odbył się po raz dziewiąty i to w sumie w 165 krajach na świecie 😲 

Równocześnie o godzinie 13:00 polskiego czasu wystartowały 162 tysiące biegaczy, z czego 40 tys. w biegach ulicznych a pozostali z aplikacją. Poznań po raz kolejny stanął na wysokości zadania jakim jest organizacja tego biegu w Polsce. Wystartowało tu około 8 tys. biegaczy. Bieg nie należał do lekkich, upał i ścisk na pierwszym kilometrze będzie pamiętał każdy kto startował, sama trasa zaś była przyjemna i wymagająca zarazem.

Ale może krótko o zasadach tego biegu, bo to jednak ewenement. Jest to bieg z samochodem pościgowym startującym pół godziny po biegaczach, a więc bieg w którym nie biegacz goni do mety, tylko meta goni biegacza 🤔😉 Wygrywa nie ten kto biegnie najkrócej, a ten kto najdłużej 🙃

Samochodem po raz kolejny jechał znany polski skoczek Adam Małysz  poruszając się ze stopniowo wzrastającą prędkością od 14 km/h do 34 km/h, kogo wyprzedził tego eliminował. Naszych reprezentantów dogonił na 13km, 18km i 19km.

Barwy zielonoczarne reprezentowali:

* Joanna Marczak
* Maciej Marczak
* Zbigniew Małkowski

Gratulujemy wszystkim startującym 💪 To wspaniała impreza i niesamowita inicjatywa. Brawa dla zwycięzców i naszych rodaków, którzy kolejny raz pokazali klasę polskich biegaczy zajmując drugie miejsca, zarówno wśród kobiet jak i mężczyzn na całym świecie 👏👏👏

Więcej zdjęć: <https://www.facebook.com/Komorniki.MTB/posts/3167665440217763>

Komorniki MTB Team - zawsze w dobrym kierunku🙂 