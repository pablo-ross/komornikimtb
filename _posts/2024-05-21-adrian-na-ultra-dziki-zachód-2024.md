---
layout: post
title: Adrian na Ultra Dziki Zachód 2024
date: 2024-05-20T09:45:00.284Z
image: assets/uploads/kmtb-ultra-dziki-zachod-2024.jpg
categories:
  - Aktualności
  - Zawody
tags:
  - Ultra Dziki Zachód
author: ola
---
Trasy ultra stają się coraz bardziej popularne. Jest to widoczne również wśród naszych zawodników. Mamy od niedawna w portfolio kolejny taki start w naszych 🟢⚫️ barwach, tym razem na Ultra Dziki Zachód, na którym to 11 maja wystartował Adrian Mojzykiewicz. Gospodarzem imprezy było Miasto Gubin. Bardzo na zachodzie.
<!--more-->

To był Mój drugi taki długi dystans, po Korbie. Pogoda rewelacja!  Start o 7.30 przy 12°C, na trasie max 21°C. Lekkie zachmurzenie. Idealnie! Na starcie wszyscy uśmiechnięci, choć niektórzy mocno skupieni - wiadomo, wynik (nie)jest najważniejszy 😜. 

Przede mną trasa SHORT, bardzo płaska, 162 km i 680m UP, choć nawierzchnia zróżnicowana: przepiękne drogi szutrowe, troszkę asfaltów i płyt betonowych, strefy pustynnych piasków też się zdarzały, bruki niczym PARYŻ-ROUBAIX również, do tego blisko 40km po wałach przeciwpowodziowych w trawie po kolana wzdłuż Nysy Łużyckiej. 

Turystycznie trasa bardzo widowiskowa. Liczne kościoły , zamki, mosty, stawy, jeziora, kanały, obiekty hydrotechniczne (czynna elektrownia szczytowo-pompowa wybudowana jeszcze przez Niemców). No i bomba! Wymarła wieś Czeklin☠️. Jak zwykle na takiej trasie poznajemy nowych "zakażonych wirusem RoVeR''. Wymieniamy doświadczenia, wspominamy, wspólnie walczymy ze swoimi słabościami. Ogólnie kwintesencja wyścigów długodystansowych....

Punkty kontrolne zapewniają dobre zaplecze a nawet ciepłe jadło. Co do wyników?

Ja tradycyjnie w środku stawki 😅 Ciekawostką jest jednak to, że aż 10 zawodników na mecie zmieściło się wraz ze mną w krótkim, 5-minutowym przedziale czasu /8.20-8.25/  Dla ultra-ultrasów przygotowano dystans 350 km. Na liście wyników widnieją na nim 33 osoby ... 💪👏 

Brzmi zachęcająco, prawda? Może warto poeksplorować tamte rejony? Przy tej okazji warto też wspomnieć o tym, co w temacie długich dystansów  wydarzy się za chwilę:

* 25 maj Rowerowe Sowie 2024 - Góry Sowie na RAZ ! 120km 3kmUP
* 15 czerwiec Pyra Trail 150km 3.6km UP
* 22 czerwca  Poznańska Korba 2024 180km

Do zobaczenia na trasie! 

Link do wyników: <https://ultradzikizachod.pl/lista-startowa/>

Komorniki MTB Team - zawsze w dobrym kierunku 🙂