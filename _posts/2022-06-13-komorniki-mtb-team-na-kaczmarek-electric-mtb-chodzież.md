---
layout: post
title: Komorniki MTB Team na Kaczmarek Electric MTB Chodzież
date: 2022-06-10T08:50:15.083Z
image: assets/uploads/kmtb-ke-chodziez-2022.jpg
categories:
  - Aktualności
  - Zawody
tags:
  - Kaczmarek Electric MTB
  - Chodzież
  - Kaczmarek Electric MTB Chodzież
author: ola
---
Komorniki MTB Team na Kaczmarek Electric MTB Chodzież, czyli witamy w wielkopolskich górach 😉 Chodzież to miasto znane głównie z przepięknej porcelany, ale każdemu kolarzowi, który choć raz miał okazję startować w organizowanych tu od lat zawodach MTB słysząc tą nazwę na myśl przychodzi tylko jedno – Gontyniec. ☝️
<!--more-->

To właśnie na zboczach tego mierzącego 192 m n.p.m., najwyższego szczytu Pojezierza Wielkopolskiego rozegrana została kolejna, 5. runda tegorocznego GP Kaczmarek Electric MTB.

Organizatorzy przy dużym wsparciu lokalnych zapaleńców z Chodzieskie Towarzystwo Rowerowe przygotowali trasę, którą jak na warunki Wielkopolski bez wątpienia należy zaliczyć do grona tych bardziej „wymagających”. 👍

Już od samego startu w malowniczo położonym amfiteatrze przy Parku 3 Maja kolarze zmagali się z podjazdem, który stanowił zaledwie niewinny prolog do tego, co miało nastąpić niecałe 10 km dalej … czyli maksymalnego pobudzenia mięśni nóg 🦵, wzrostu tętna ♥️ i testu siły swojego charakteru. 💪

A wszystko to w związku z pokonaniem siedmiu kolejnych, rozrzuconych względem siebie w odległości niecałych 2 km wzniesień z punktem kulminacyjnym – szczytem wspomnianego już wcześniej Gontyńca.🔥

Łatwo nie było 🥵, ale jak wiadomo kolarze to twarde charaktery 💪 i grymas na ich twarzach spowodowany wysiłkiem zamieniał się po chwili, na szczycie podjazdu, w szeroki uśmiech zadowolenia i satysfakcji. 😆

Na Gontyńcu emocje związane z wyścigiem wcale się nie kończyły. Wręcz przeciwnie …

Strzałem w przysłowiową „🔟” okazała się nowość tegorocznej odsłony wyścigu, czyli ostatnie 4 km trasy poprowadzone singlem wzdłuż J. Strzeleckiego, miejscami przypominającym dobrze nam znany segment z nad J. Jarosławieckiego w WPN-ie. (oj … dobrze, że solidnie tam potrenowaliśmy przed weekendem). 😅

Chodzieski „Kaczmarek” kończył wymagający 100% koncentracji ⚠️ techniczny przejazd przez malowniczy wąwóz, gdzie w kilku miejscach adrenalina 😱 podskoczyła nam do granic możliwości. Naprawdę duże brawa 🙌 i słowa uznania dla wytyczających trasę za kreatywność i zapewnienie startującym takich atrakcji praktycznie do samej linii mety. 👌

W pełni usatysfakcjonowani i z mnóstwem dobrych wspomnień z wyścigu rozegranego w przepięknych okolicznościach przyrody Szwajcarii Chodzieskiej wrócili reprezentanci naszego klubu:

* Przemyslaw Marek 
* Krzysztof Skaza 

Wyniki: <https://domtel-sport.pl/uploads/wyniki/13140.pdf>

Więcej zdjeć: <https://www.facebook.com/Komorniki.MTB/posts/3190947534556220>

Komorniki MTB Team - zawsze w dobrym kierunku🙂 