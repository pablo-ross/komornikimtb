---
layout: post
title: Paweł na Poznańskim Biegu Konstytucji 2024
date: 2024-05-11T08:54:27.302Z
image: assets/uploads/kmtb-bieg-konstytucji-2024.jpg
categories:
  - Aktualności
  - Zawody
tags:
  - Poznański Bieg Konstytucji
author: ola
---
To jeszcze nie koniec majówkowych imprez, na których zabłysła nasza 🟢⚫️ koszulka 😎 Mamy na klubowym koncie jeszcze jeden biegowy start. I to jaki! 💪💪
<!--more-->

Po raz kolejny w dniu 3. maja biegi.wlkp  zorganizowały nad Jeziorem Strzeszyńskim Poznański Bieg Konstytucji 🇵🇱 Startujący mieli do wyboru dystanse 5 i 10 km.
Trasa biegów biegła tradycyjnie wokół Jeziora Strzeszyńskiego. Dla dystansu 5km było to jedno okrążenie, dla 10km – dwa. Na tym biegu stawił się - zwarty i gotowy - Paweł Perz, nasz najszybszy teamowy biegacz 🚀🚀, wybierając dystans 10 km.

Pogoda dopisała, może nawet trochę za bardzo 😊. Start na 10km miał miejsce o godzinie 10.00, tak więc bardzo ciepły już od rana dzień nie ułatwiał zawodnikom biegu, a tylko częściowo zacieniona trasa nie pozwalała się schować przed słońcem. Dla wszystkich, którzy pokonali trudności biegu, niezależnie od dystansu, na mecie czekały medale, woda i drożdżówki. Na najszybszych biegaczy czekały wyróżnienia w kategorii open i w kategoriach wiekowych. 

Paweł kolejny raz zaprezentował niebywałą formę i zgarnął 3️⃣ miejsce w M50! 🎉👌👏💪

Wielkie gratulacje!!! 

Tak procentuje wieloletnia biegowa pasja połączona z rzetelnym przygotowaniem 👍 

Wyniki biegu znajdziecie pod linkiem: <https://wyniki.plus-timing.pl/w/bieg-konstytucji-2024-10km>

Komorniki MTB Team - zawsze w dobrym kierunku 🙂