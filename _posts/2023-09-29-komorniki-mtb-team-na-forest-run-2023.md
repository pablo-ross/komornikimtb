---
layout: post
title: Komorniki MTB Team na Forest Run 2023
date: 2023-09-28T09:10:05.867Z
image: assets/uploads/kmtb-forest-run-2023.jpg
categories:
  - Aktualności
  - Zawody
tags:
  - Forest Run
author: ola
---
16 września odbyła się już 10-ta i niestety ostatnia edycja biegu przełajowego Forest Run  organizowanego przez dekadę na terenie Wielkopolski Park Narodowy. Bardzo nad tym ubolewamy, aczkolwiek mamy nadzieję, że formuła biegu powróci wraz z nową miejscówką. Organizacja imprezy to istny majstersztyk, a atmosfera panująca w miasteczku potrafi zachęcić każdego do spróbowania swoich sił w biegach przełajowych. 
<!--more-->

Organizator przygotował dla biegaczy dwa dystanse – 12 i 22 km. Trasa poprowadzona była przez najbardziej malownicze tereny Parku Narodowego. Biegacze mogli podziwiać okolice jeziora Dymaczewskiego i jej słynny singielek wzdłuż jeziora, czy chociażby okolice jeziora Góreckiego i Wyspy Zamkowej. Ukształtowanie terenu było na tyle zróżnicowane, że można było poczuć ogień w nogach, ale w końcu to jest to, co lubimy najbardziej 😁🔥

A jaka była pogoda? Otóż pogoda była idealna na biegowe wtargnięcie do lasu i delektowanie się śpiewem ptaków, czy szumem drzew. Oczywiście przy akompaniamencie szybko bijącego serca i lekkiej zadyszki na schodach przy Wyspie Zamkowej czy innych, licznych podbiegach.

Podsumowując - bieg na medal 🏅👌Uśmiechy pozostały na twarzach jeszcze na bardzo długo po ukończonej trasie. Mamy nadzieję, że spotkamy się za rok, choć już w innym miejscu, ale z tą samą atmosferą co dotychczas. 

Na starcie stanęła czwórka naszych śmiałków, która dumnie reprezentowała naszą drużynę: 

* Michał Turski
* Artur Owczarek
* Paweł Perz
* Patryk Kostecki

Brawo Panowie! Świetne wyniki, tak trzymać 👍💪

Wyniki dostępne na stronie: <https://wyniki.plus-timing.pl/zawody/forest-run-2023>

Komorniki MTB Team - zawsze w dobrym kierunku  🙂