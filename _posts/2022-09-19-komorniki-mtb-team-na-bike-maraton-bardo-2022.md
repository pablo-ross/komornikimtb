---
layout: post
title: Komorniki MTB Team na Bike Maraton Bardo 2022
date: 2022-09-16T08:41:51.118Z
image: assets/uploads/kmtb-bike-maraton-bardo-2022.jpg
categories:
  - Aktualności
  - Zawody
tags:
  - Bike Maraton
  - Bike Maraton Bardo
  - Bardo
author: ola
---
Sobota rano. Pakujemy się do "firmowego busa" 😉 Pada deszcz.... tak oto zaczyna się dzień zawodów Bike Maraton Bardo - Mistrzostwa Polski XCM 2022.
<!--more-->

Pogoda nie napawa optymizmem. Sprawnie pakujemy rowery do przepastnego #Volkswagen #Caravelle, zajmujemy miejsca i w drogę. Nerwowo sprawdzamy prognozy pogody... Ciągle pada... Optymistyczne zakładają, że w Bardo - Miasto Cudów będzie padać dopiero po 13.00, te gorsze mówią, że już od 11.00...😭

Tuż przed Wrocławiem nieśmiało zaczyna wychodzić zza chmur słońce 🌤️, morale w ekipie rośnie 😎, może nie będzie tak źle? nikt przecież nie lubi jeździć w deszczu.

Dojeżdżamy o czasie, a nawet kilka minut wcześniej niż planowaliśmy. To dobrze, nie ma pośpiechu i nerwówki. Każdy zgodnie ze swoim rytuałem rozpoczyna procedurę startową. Jeszcze tylko zdjęcie przed startem i zajmujemy swoje sektory. 

Start punktualnie o 11.00, każdy sektor, osobno to dobry znak - nie powinno się korkować na trasie. Po asfaltowej rozbiegówce przez miasto wjeżdżamy w teren i trasa od razu zaczyna piąć się w górę. Od razu też witamy się z błotem i jasne staje się, że tego dzisiaj na trasie nie zabraknie...

Pierwsza część trasy to średniej długości podjazdy przeplatane niezbyt trudnymi technicznie, szybkimi zjazdami. Stawka się rozciąga, każdy jedzie swoje, z tyłu głowy myśl: spokojnie, druga część trasy będzie bardziej wymagająca. Błotko oblepia już praktycznie cały rower wraz z rowerzystą. Czasami zasysa tylną oponę w taki sposób, że wydaje się, że z koła schodzi powietrze 🤯 Szybka kontrola wizualna ogumienia... Uff, na szczęście to tylko dancing opon w błocie...

Po rozjeździe Classsic/Mega zaczyna się prawdziwa zabawa 😁 Podjazdy robią się dłuższe, zjazdy miejscami bardziej strome. Wjeżdżamy również na odcinki Singletrack Glacensis – Pętla Łaszczowa, Pętla Kłodzka oraz kultowy fragment z Kłodzkiej Góry do Przełęczy Łaszczowa. Tu wiadomo: flow rośnie wraz ze zmianą nachylenia terenu oraz z ilością serpentyn. Gdyby jeszcze sił było więcej....

Podsumowując, świetna trasa, godna rangi mistrzowskiego ścigania👌, na usta cisną się słowa "im dalej w las, tym lepiej". Pierwsza część trasy łatwiejsza, gdzie stawka się ułożyła, wraz z dystansem trudność rosła, by na końcowych kilometrach odpłacić przyjemnością jaką dają szybkie, techniczne zjazdy na singletrackach. Pogoda dla nas była również łaskawa 🚴🌤️ dając nam odpowiednie okno pogodowe, bo zaczęło padać🌧️😁 gdy byliśmy już na mecie i szykowaliśmy się do powrotu. A może to po prostu Bardo - Miasto Cudów? 🤔🙂

Jednym słowem kolejna udana impreza Bike Maraton. Wydaje się, że dla tych, co byli tu pierwszy raz nie będzie ostatnią, a dla miłośników wersji Classic czas w końcu na podjęcie wyzwania Mega 😉

Na BM BARDO reprezentowali nas:

Dystans CLASSIC 34 km 850 m UP:

* Krzysztof Skaza 

Dystans MEGA 56 km 1520 m UP:

* Adrianna Owczarek 
* Jacek Grajser 
* Tomasz Jabłoński 
* Roland Socha 

Wyniki: <https://wyniki.datasport.pl/results3716/>

Zapraszamy też na video 📽 z naszym udziałem 😉😎 <https://fb.watch/fzfVXvVDtF/>

Komorniki MTB Team - zawsze w dobrym kierunku🙂 