---
layout: post
title: Adrianna na Chyba MTB Szamocin 2025
date: 2025-09-06
image: assets/uploads/kmtb-chybamtb-2025.jpg
categories:
  - Aktualności
  - Zawody
tags:
  - Chyba MTB Szamocin
author: ola
---
W ostatni dzień wakacji, 31 sierpnia odbył się wyścig XCO Chyba MTB Szamocin. Swoich sił w tych zawodach spróbowała nasza zawodniczka Adrianna Owczarek.
<!--more-->

Oto jak opisuje niedzielne ściganie:

"Nie znałam trasy, a po XC można się spodziewać wszystkiego... Pierwsze zaskoczenie - pętla rozbiegowa, a tam na środku łąki do przeskoczenia kłoda, którą zauważam w ostatnim momencie. Chwila przerwy od mocniejszych wrażeń i wpadam na grząski zjazd, a na jego końcu czeka spory pień, który trzeba sprytnie ominąć.

Po chwili wyjazd na asfalt więc i myśl o odpoczynku, ale nic bardziej mylnego! Tu wszystkich zaskoczył tunel. Szerokość tunelu o kilka cm większa niż szerokość mojej kierownicy, a wysokość!? - jeszcze z 10 cm i rysowałabym kaskiem o sufit. Ciemno, że ledwo widzę przednie koło roweru. Tunel niby niedługi, zaledwie kilka metrów, ale przejazd przez niego trwa wieczność.

Potem jeszcze kilka ostrych zakrętów i podjazdów, kilka szybkich zjazdów i wszystko od nowa, kolejne 5 okrążeń.

Spodobała mi się forma wyścigów XC, ale z maratonów nie zrezygnuję. Po złamanej ręce trzeba znów przełamać głowę, żeby wrócić do dawnej techniki. Ale żeby jeździć, trzeba jeździć.

Super atmosfera i serdeczność organizatorów to coś, co na pewno sprawia że chce się ścigać w Szamocinie. Niestety kobiet było mało, zaledwie dwie, więc apeluję, żeby za rok pojawiło się ich więcej na linii startu."

Mimo to serdecznie gratulujemy wygranej i kolejnego ścigania na najwyższym poziomie!

Komorniki MTB Team - zawsze w dobrym kierunku 🙂
