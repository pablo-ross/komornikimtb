---
layout: post
title: Komorniki MTB Team na Finał Bike Maraton 2021 - Bike Maraton Sobótka 2021
date: 2021-10-13T11:56:31.781Z
image: assets/uploads/bike-maraton-sobotka-2021.jpg
categories:
  - Aktualności
  - Zawody
tags:
  - Bike Maraton
author: ola
---
Komorniki MTB Team na Finał Bike Maraton 2021 - Bike Maraton Sobótka  i finałowe🥇 ZŁOTO 🥇dla ADY 💚🖤 

W minioną sobotę finałową edycją w Sobótce zakończył się tegoroczny cykl wyścigów spod znaku Bike Maraton. Choć miejscowość ta nie leży w górach, pobliska Ślęża dostarcza kolarzom stricte górskich doznań, a Ślężański Park Krajobrazowy zapewnia połacie lasu i kilometry zatopionych w nim tras. Ten rejon znany jest z kilku innych imprez rowerowych ale też po prostu jako świetna miejscówka na sobotni wypad z rowerem. 

Delegacja 😉 z Komorniki MTB Team w składzie: Adrianna Owczarek i Roland Socha na dystansie MEGA, Artur Owczarek i Jarosław Matłoka na dystansie CLASSIC stanęła na starcie wyścigu orzeźwiana chłodem jesiennego przedpołudnia. Niemniej słońce i wysiłek szybko zmieniły stan rzeczy. Od samego startu trasa prowadziła to w górę, to w dół. Wąskie, interwałowe ścieżki, kamieniste drogi, strome, niewygodne podjazdy po korzeniach, wymagające, techniczne zjazdy. Amortyzatory naprawdę miały co robić! Sporadyczne mikro-wypłaszczenia nie dawały wytchnienia ani im, ani zawodnikom, luźne kamienie nawet tam dawały do wiwatu. Kto by pomyślał, że ta samotna góra może być aż tak charakterna, a jej zbocza potrafią dopieścić miłośników prawdziwie górskiego MTB. Wbrew pozorom to miejsce w 💯%  zasłużyło na finał Bike Maraton! 

A Ada na złoty medal etapu w kategorii K2 MEGA 👍 Gratulujemy 💪👏

Wieczorem odbył się Finał - ceremonia dekoracji najlepszych zawodników klasyfikacji generalnej za sezon 2021. 

W miłej atmosferze okraszonej muzyką w hali namiotowej wyróżniona została najlepsza dziesiątka w każdej kategorii wiekowej na każdym z dystansów: Fun, Classic, Mega i Giga a także zwycięzcy w klasyfikacji drużynowej. 

Nasza reprezentantka - Adrianna Owczarek, która rok temu wygrała kategorię wiekową K2 na dystansie Classic, w tym roku cieszyła się z 1️⃣ miejsca w kategorii K2 na znacznie bardziej wymagającym dystansie Mega 🙂 Odebrała zasłużony puchar oraz nagrody rzeczowe, oczywiście rowerowe 😁 Wytrwałość, determinacja, forma i technika zostały nagrodzone. Wielkie gratulacje!!💪👏 

Późnym wieczorem nastał czas na pożegnania, życzenia zdrowia i dobrze przepracowanej zimy. Już wyczekujemy wiosny, mając nadzieję, że sezon 2022 nie będzie zakłócony przez pandemię i szkicując plan treningowy na późną jesień i zimę. 

Wyniki: <https://wyniki.datasport.pl/results3449/>

Film: <https://www.facebook.com/BikeMaraton/videos/1287648131663950/>

Komorniki MTB Team - zawsze w dobrym kierunku🙂 