---
layout: post
title: Komorniki MTB Team na Uphill Race Śnieżka 2023
date: 2023-08-29T07:10:04.988Z
image: assets/uploads/kmtb-uphill-race-sniezka-2023.jpg
categories:
  - Aktualności
  - Zawody
tags:
  - Uphill Race Śnieżka
  - Karpacz
author: ola
---
W niedzielę 20 sierpnia dwójka naszych reprezentantów Weronika i Mateusz stanęła na starcie XXXIII edycji Uphill Race Śnieżka. Jest to impreza wyjątkowa, bo dająca możliwości zdobycia szczytu królowej Karkonoszy na rowerze.
<!--more-->

Szanse, żeby zmierzyć się z tym niełatwym i jedynym w swoim rodzaju wyzwaniem są tylko dwie w roku.☝️

Ze względu na fakt, iż rywalizacja toczy się na granicach administracyjnych Karkonoski Park Narodowy ograniczeniom podlega nie tylko ilość organizowanych imprez, ale również ilość startująych w nich zawodników. 

Niektórzy żartują, że trudniej jest się na Śnieżkę zapisać niż ją zdobyć! 😅 

Lista startowa wypełnia się z reguły w kilkadziesiąt sekund po otwarciu zapisów. Na szczęście w tym roku naszym 🖤💚 reprezentantom się udało i wraz z 298 innymi zawodnikami mogli stawić czoła niespełna 14km podjazdu o przewyższeniu przekraczającym trochę ponad 1000m.

To był już drugi dla Weroniki (2018 rok) i trzeci dla Mateusza (2017 i 2018 rok) Uphill także dobrze wiedzieli, czego mogą się spodziewać! 😏 

Mimo bardzo wczesnego startu o 8:00 rano pogoda dopisała. 🤌 Słoneczko przyjemnie grzało, a bardzo dobra widoczność zachęcała do jazdy w górę!

Pierwsze 4 km trasy to asfaltowy podjazd z centrum Karpacz do Świątynia Wang, gdzie zaczyna się prawdziwa zabawa. 🤩 Od tego momentu nawierzchnia zmienia się w bardzo nierówny bruk, a nachylenie pokonywanej trasy miejscami osiąga wartość ponad 20%! 

Około 10 km następuje mała chwila wytchnienia w postaci zjazdu do Schronisko PTTK "Śląski Dom", po minięciu którego oczom zawodników ukazuje się ostatni ok. 2km odcinek drogi Jubileuszowej w całej swojej okazałości. 🤗

Nie było lekko 🥵 szczególnie przed samym szczytem, ale musicie uwierzyć, że satysfakcja po zdobyciu Śnieżki na rowerze jest niesamowita! 🤟 

Polecamy każdemu i ostrzegamy, że ta impreza zdecydowanie uzależnia! 😁 

Szczegółowe wyniki rywalizacji znajdziecie w linku: <https://uphillrace.pl/wyniki/>

Komorniki MTB Team - zawsze w dobrym kierunku🙂 