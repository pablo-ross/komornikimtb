---
layout: post
title: "Komorniki MTB Team na trzecim etapie Solid MTB #04 w Owińskach"
date: 2022-05-18T17:58:26.306Z
image: assets/uploads/kmtb-solid-owinska-2022.jpg
categories:
  - Aktualności
  - Zawody
tags:
  - Solid MTB
  - Solid MTB Owińska
  - Owińska
author: ola
---
15 maja to w tym roku data wyczekiwana przez wielu miłośników kolarstwa górskiego w Wielkopolsce, czyli start #04 OWIŃSKA - SOLID MTB. To już 4 w tym sezonie maraton cyklu Solid MTB. Wśród kolarzy, choć najmłodszy, nosi już miano jednego z najbardziej kultowych w całym cyklu z racji swej doskonałej trasy gwarantującej emocje na najwyższych obrotach.
<!--more-->

Tego dnia na starcie zameldowało się 405 solidbikerów aby przejechać jeden z dystansów: mini 21,6 km/ 350 m, mega 43,5 km/1100 m lub giga 64 km /1500m . Na każdym dystansie kolarze na początek mieli w rozkładzie Dziewiczą Górę z trzema mocnymi podjazdami. Po pierwszym, kiedy nasze nogi przeszły istny ramp test a tętno dochodziło do czerwonej kreski, doping licznej grupki kibiców na samym szczycie dodatkowo motywował, aby wspiąć się tam po raz drugi i trzeci.

Po pokonaniu dzikich ścieżek Dziewiczej Góry dystans mini kierował się w stronę mety a mega i giga zbierały siły na słynny Maximus Singletrack  z jedną rundą dla mega i dwiema na dystansie giga. 

Kiedy po bufecie ukazała nam się charakterystyczna ścieżka Maximusa było jasne, że oto przed nami gwóźdź programu tej gonitwy. Sztywne podjazdy i szybkie zjazdy, jeden za drugim dawały się we znaki. Napędy trzeszczały, zawieszenia pracowały w ekstremalnych warunkach a piski klocków hamulcowych rozgrzanych do czerwoności wypełniały ciszę lasów. Właściciele rowerów z pełnym zawieszeniem mieli tego dnia ułatwione zadanie - Maximus zdecydowanie nie oszczędza zawieszenia, a opuszczane sztyce były zbawieniem na mocno technicznych zjazdach. I tak po kilometrach mega zabawy wjechalismy na ostatni, płaski, 5-kilometrowy odcinek gdzie można było odetchnąć z ulgą, że nic poważnego się nie przytrafiło i możemy spokojnie przekroczyć linię mety. Ta trasa udowadnia, że można zaznać co nieco Pure MTB w naszych okolicach. Solid w tym rejonie to strzał w dziesiątkę 🎯

Po tych zawodach już się robi szybki przegląd w naszej bazie serwisowej strefarowery.pl, by nasze sprzęty były gotowe na kolejny etap Solida #05 Solid MTB - WĄGROWIEC.

Regenerujemy siły i widzimy się już za moment 😁

Nasz Team reprezentowali:

Dystans MINI

* Koszyczarek Mateusz 
* Bocian Zbigniew 
* Piątek Michał 
* Piątek Jakub
* Bocian Mariusz

Dystans MEGA

* Piątek Marcin
* Owczarek Artur 
* Jacek Grajser

Wyniki: <https://domtel-sport.pl/wyniki,zawody,5255>

Więcej zdjęć: <https://www.facebook.com/Komorniki.MTB/posts/3172895549694752>

Komorniki MTB Team - zawsze w dobrym kierunku🙂 