---
layout: post
title: Komorniki MTB Team na Solid MTB Kamionki 2024
date: 2024-04-30T09:19:26.797Z
image: assets/uploads/kmtb-solid-kamionki-2024.jpg
categories:
  - Aktualności
  - Zawody
tags:
  - Solid MTB
  - Kamionki
author: ola
---
Trzeci etap X edycji Solid MTB odbył się w okolicach Kamionek w gminie Kórnik. Ta piękna, spokojna i dobrze nam znana okolica ciepłym, słonecznym porankiem przywitała naprawdę wielu kolarzy oraz osoby im towarzyszące. 👍
<!--more-->

Nieskromnie powiemy, że w frekwencyjnie nasze ekipa tego dnia chyba nie miała konkurencji!  💚🖤👏😜 Mimo to, iż w powietrzu było czuć zbliżającą się majówkę i rozluźnienie, to w sektorach startowych panowała atmosfera ewidentnego skupienia i chęć mocnej rywalizacji. 🔥

Trasa z opisu i zapowiadanego przewyższenia mogła być rozpatrywana w kategorii wycieczki po lesie, ale nic bardziej mylnego. Jak przystało na cykl Solid MTB organizatorzy zapewnili dużo ciasnych singli, kilkanaście krótkich stromych podjazdów, całą masę korzeni, piaszczyste przeszkody i ostre zakręty. 

Specjalnie też chyba na ten dzień zamówili mocny wiatr, który na charakterystycznym dla tej trasy odcinku „dłuuuugiej prostej” wiał … tylko nie w tą stronę! 😅

Kto mógł to współpracował i wykorzystywał umiejętność „jazdy na kole” próbując zaoszczędzić trochę sił na finisz. Pozostali dzielnie walczyli ze sobą i z żywiołem. 🌪️😛 Podsumujmy więc tą niedzielę następująco, miało być szybko – było szybko, miało być wesoło – było wesoło. Do tego wszyscy zadowoleni w jednym kawałku dojechali do mety, choć nie obyło się bez drobnych siniaków, stłuczeń i zadrapań. 

Był to doskonały wstęp do tegorocznej Solid-owej majówki. Kolejny jej akcent już w najbliższą niedzielę w Wągrowcu, gdzie również ma być szybko i nie mniej ekscytująco. 🤩

Zapraszamy do rywalizacji i kibicowania naszym! 👋

Komorniki MTB Team reprezentowali:

Dystans FUN 26 km, 200m:

* Beata Wiśniewska # 449
* Katarzyna Krzycka # 401
* Sara Holka # 766
* Łukasz Stachowiak # 283
* Mateusz Koszyczarek # 150
* Przemysław Marek # 676
* Karol Kmak # 139
* Przemysław Tabaka # 305
* Zbigniew Bocian # 39
* Krystian Matuszyński # 192
* Nodi Farmonow # 74
* Michał Piątek # 243
* Marek Wiśniewski # 452
* Mariusz Bocian # 38

Dystans PRO 50 km, 400m:

* Andrzej Sternal # 290

Szczegółowe wyniki: <https://solidsport.pl/wyniki/solid-mtb/>

Komorniki MTB Team - zawsze w dobrym kierunku 🙂