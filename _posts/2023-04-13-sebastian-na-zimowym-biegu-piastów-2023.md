---
layout: post
title: Sebastian na Zimowym Biegu Piastów 2023
date: 2023-03-14T09:38:47.048Z
image: assets/uploads/kmtb-bieg-piastow-2023.jpg
categories:
  - Aktualności
  - Zawody
tags:
  - Bieg Piastów
author: ola
---
Zima wpędziła redakcyjną część naszego klubu w zimowy sen 😴🥱 Ale wiosnę w końcu czuć  w powietrzu, tak więc wracamy do Was, wracamy ! 🙃😃😆
<!--more-->

Zaczniemy jednak od wspomnień w mocno zimowym anturażu, może już ktoś zdążył zatęsknić za śniegiem❄️?  😜

Stałym punktem zimowego rozkładu jazdy jest, a jakże, Bieg Piastów. Stałym bywalcem tej imprezy - Sebastian 🤘👍💪 

W dniu 5 marca o 9.40 stanął on na starcie wyścigu narciarskiego klasykiem na dystansie 25 km. Tak opisuje swoje zmagania z tym dystansem:

"Pomimo iż śniegu było dużo na trasach, pogoda nas nie rozpieszczała, gdyż śnieg sypał od samego rana. Do tego lekki mróz i wiatr. O godz. 10.00 nastąpił start wyścigu. W tym roku ponownie z Polany Jakuszyckiej. I zaczęło się. Peleton zawodników mocno się rozciągnął w drodze do Działu Izerskiego. Stamtąd przez Kozi Grzbiet do Schroniska Orle. Przy schronisku drugi bufet i 14 km w nogach. Ciepłe Izo i wafelki z karmelem dały kopa na dalszą część wyścigu. Stamtąd trasą Spacerową ponownie do Działu Izerskiego w kierunku Inhalacyjnej i 16 kilometr zdobyty. Trasa Inhalacyjna to była istna rzeźnia pod górkę. Narty się cofały, zero torów. Dalej na Samolot do Jeleniej Łąki i szybko do Górnego Duktu. Mięśnie dawały już oznaki zmęczenia, ale trzeba było jeszcze wykrzesać trochę sił by dobiec do Polany. Górnym Duktem już z górki i po 3 godzinach i 10 minutach przekroczyłem linię mety. 

Medal zdobyty 🏅💪

Atmosfery Polany Jakuszyckiej nie da się tak naprawdę opisać. Wszyscy są dla siebie życzliwi i uśmiechnięci, niezależnie od wieku i umiejętności. Polecam każdemu i narciarstwo biegowe i start w Biegu Piastów. 

Widzimy się oczywiście na Rowerowym Biegu Piastów we wrześniu 😁"

Komorniki MTB Team - zawsze w dobrym kierunku🙂 