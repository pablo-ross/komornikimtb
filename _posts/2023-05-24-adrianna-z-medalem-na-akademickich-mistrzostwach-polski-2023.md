---
layout: post
title: Adrianna z medalem na Akademickich Mistrzostwach Polski 2023
date: 2023-05-19T17:54:42.049Z
image: assets/uploads/kmtb-amp-2023.jpg
categories:
  - Aktualności
  - Zawody
tags:
  - Akademickie Mistrzostwa Polski
author: ola
---
W dniach 9-11 maja, czyli dla odmiany nie w weekend 😉, odbyły się coroczne AMP - Akademickie Mistrzostwa Polski. Tym razem na lokalizację wybrano Lasek Wolski w Kraków. Z naszej "stajni", choć w barwach macierzystej uczelni, studencką rywalizację podjęła Adrianna Owczarek. Oto jak wspomina te mistrzostwa.

<!--more-->

> "Problemy techniczne zaczęły się już dzień przed startem, gdyż po przyjeździe okazało się, że mam wyrwaną linkę od amortyzatora po spotkaniu rowera z ptakiem na dachu samochodu 😅🙈 (model skalpel 4 w posiadaniu przyszłego weterynarza 🤣)Na szczęście koledzy z drużyny to złote rączki i dramat został skutecznie zażegnany 👌🙏 
>
> Po obejrzeniu filmiku z objazdu trasy byliśmy nastawieni na maratonowe, szybkie i łatwe technicznie ściganie. Na miejscu okazało się jednak, że Lasek Wolski w Krakowie to XC w czystej postaci! Dropy, serpentyny, sztywne podjazdy (na odcinku 4 km prawie 200 m w pionie!), bandy, stoliki, jedym słowem od wyboru do koloru 😅 na początku było trochę obaw, jak sobie poradzę z tak techniczną trasą, jednak po objeździe i przedyskutowaniu techniki z drużyną, zakochałam się w niej 😍 oby więcej takich tras, na których nie ma czasu na nudę i gdzie można szkolić technikę. 
>
> Pogoda była rewelacyjna, pełnia słońca. I tak 10.05 ruszyłam na trasę w ramach czasówki z dopingiem koleżanek i kolegów z drużyny. Wywalczyłam na niej start w wyścigu ze startu wspólnego z 10 miejsca. Wyścig główny już nie poszedł tak łatwo. Mimo, że technicznie poradziłam siebie lepiej, to nogi już nie były świeże, a wąskie single z przeszkodami nie ułatwiały jazdy w grupie. Ostatecznie tego dnia zakończyłam rywalizację na 14 miejscu.
>
> W klasyfikacji uczelni społeczno-przyrodniczych na czasówce zajęłam 2 miejsce a ze startu wspólnego 3 miejsce.
>
> Posiniaczeni, ale zadowoleni, pełni pozytywnych emocji zakończyliśmy tegoroczne AMP. Dziękuję, moja drużyno, za wsparcie i pomoc. Wielkie podziękowania dla AZS UP Poznan Cycling Team i trenerki Karoliny Dopierały. Bez Was nie byłoby to możliwe 👊 "

Wielkie gratulacje 🤝 Teraz czas na kolejne medale na Solidowych i Bikemaratonowych ścieżkach  👍👍😄

Szczegółowe wyniki tej rywalizacji znajdziecie tutaj: <https://www.ampy.pl/dyscypliny/kolarstwo-gorskie>

Komorniki MTB Team - zawsze w dobrym kierunku🙂