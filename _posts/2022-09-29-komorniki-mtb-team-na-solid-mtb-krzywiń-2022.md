---
layout: post
title: Komorniki MTB Team na Solid MTB Krzywiń 2022
date: 2022-09-21T14:02:00.719Z
image: assets/uploads/kmtb-solid-krzywin-2022.jpg
categories:
  - Aktualności
  - Zawody
tags:
  - Solid MTB
  - Krzywiń
  - Solid MTB Krzywiń
author: ola
---
Za szybko, stanowczo za szybko minął nam ten SOLID’owy sezon. I choć niby człowiek wie, że: „wszystko co dobre szybko się kończy” … to i tak w naszych 💚🖤 sercach jakoś dziwnie i smutno. 😌 Jedyne, co nas w tym momencie minimalnie pociesza to wspomnienia, a tych z tegorocznej edycji cyklu mamy naprawdę całe mnóstwo.
<!--more-->

Ale, żeby nie było tak całkiem nostalgicznie 😥 to … umówmy się, że czas na podsumowania jeszcze przyjdzie. Dziś chcielibyśmy podzielić się z Wami naszymi wrażeniami z ostatniego akcentu tegorocznego SOLID’owego sezonu czyli 12 rundy rozegranej w niedzielę w wielkopolskim Krzywiniu. Stolica tego rowerowego powiatu już po raz kolejny była areną ostatecznych rozstrzygnięć jeśli chodzi o miejsca w klasyfikacji generalniej cyklu Solid MTB. 

Zanim jednak doszło do wręczenia pucharów 🏆 a na szyjach zwycięzców zawisły dumnie medale 🥇🥈🥉 zawodnicy po raz ostatni w tym sezonie musieli (nie to jednak chyba złe słowo) bardzo chcieli 😛 … zmierzyć się z przygotowaną przez organizatorów trasą. W kuluarowych dyskusjach miało być: „łatwo, szybko i przyjemnie” ale jak to zwykle w takich sytuacjach bywa do gry wkroczyła natura fundując startującym prawdziwy pogodowy rollercoaster. 🙆🏻‍♂️ Było słońce, był deszcz, było ślisko i miękko miejscami nawet baaardzo miękko! 😬 

To wszystko przyprawione zimnym momentami przenikliwym wiatrem, który utrudniał jazdę, szczególnie na odcinkach poza lasem, których w Krzywiniu akurat nie brakowało. 😅 Szczerze mówiąc można się było tego spodziewać, bo prognozy pogodny nie dawały większych szans na letnią aurę, choć przecież jeszcze wciąż właśnie ta pora roku obowiązuje w naszych kalendarzach. 🤷🏻‍♂️😏 Kto bardziej przezorny wyciągnął z szafy: rękawki, nogawki czy termo i „uzbrojony” w te wszystkie niezbędne atrybuty jesienno-zimowego kolarskiego życia stanął do walki na starcie. 

Wśród nich oczywiście pojawiliśmy się również MY na czele z Michałem, który jako jedyny reprezentant naszego klubu wystartował we wszystkich 12 wyścigach ☝️ tegorocznej edycji cyklu. 👍 Został za to doceniony przez organizatora i wraz z innymi zawodnikami mogącymi pochwalić się 100% frekwencją otrzymał pamiątkową koszulkę. 👕 Michał - szacun za determinację i charakter!  💪 O punkty do klasyfikacji generalniej przyjechali powalczyć: Mariusz, Zbigniew, Jacek i Mateusz, czyli czwórka naszych niezawodnych SOLID’owych rajerów mająca tylko minimalnie mniejszą liczbę startów od wspomnianego Michała.

W Krzywiniu pojawili się również: Marcin, Przemek, Krzysztof i Maciej, których też niejednokrotnie mieliście okazję spotkać na trasach i w miasteczkach zawodów podczas tegorocznej edycji cyklu. Całość naszej reprezentacji uzupełnili Grzegorz, Roland i Ola, którzy postanowili wykorzystać okazję i zaprezentować się podczas ostatniego wyścigu maratonu Solid MTB w tym sezonie. Szczególnie dobrze udało się to Oli, która stawała do dekoracji dwukrotnie. Pierwszy raz wskakując na 🥉stopień podium w kategorii K4+, a drugi raz zdobywając 5 miejsce w kategorii OPEN kobiet na dystansie Mega. Brawo, brawo, brawo! 👏☺️

Tuż po wyścigu w luźniej koleżeńskiej atmosferze przy kiełbasce 🌭 z grilla, lanym piwku 🍻 i innych atrakcjach mogliśmy wszyscy razem cieszyć się z tego ekscytującego i co najważniejsze bezpiecznie przejechanego SOLID’owego sezonu. W tym miejscu wielkie słowa uznania dla organizatorów, sponsorów, wolontariuszy, obsługi medycznej i fotografów za Wasze zaangażowanie, wytrwałość i pasję jaką wkładacie w zapewnienie nam zawodnikom tak profesjonalnych warunków do rywalizacji. 

Wszystkim SOLIDbikerom natomiast przybijamy wirtualnego „żółwika”  🤜🤛 dziękując za współzawodnictwo, emocje, pomoc, rozmowy, uśmiech i szacunek okazywany na trasie i poza nią. Sprawia nam niesamowitą satysfakcję, że razem wspólnie możemy tworzyć ten cykl i być częścią 🧩 tej sympatycznej SOLID’owej 🚵‍♂️ rodziny. 😊 Do zobaczenia 👋  w przyszłym sezonie i … pamiętajcie ☝️ trenujcie ostro, bo w przyszłym roku łatwo z nami nie będzie! 😆

Komorniki MTB Team podczas Solid MTB w Krzywiniu reprezentowali:

**Na dystansie MEGA: 40 km, ok 400m UP**

* Aleksandra Socha #1495
* Jacek Grajser #18
* Marcin Przybyła #880
* Roland Socha #1497
* Grzegorz Berłowski #554

**Na dystansie MINI: 30km, ok 300m UP**

* Mateusz Koszyczarek #709
* Przemysław Marek #987
* Krzysztof Skaza #245
* Maciej Marczak #179
* Zbigniew Bocian #50
* Michał Piątek #145
* Mariusz Bocian #51

Szczegółowe wyniki rudy Solid MTB w Krzywiniu: <https://domtel-sport.pl/wyniki,zawody,5385>

Komorniki MTB Team - zawsze w dobrym kierunku 🙂