---
layout: post
title: Komorniki MTB Team na Forest Run 2022
date: 2022-09-25T14:26:13.178Z
image: assets/uploads/kmtb-forest-run-2022.jpg
categories:
  - Aktualności
  - Zawody
tags:
  - Forest Run
  - Wielkopolski Park Narodowy
author: ola
---
W pięknym i malowniczym miejscu jakim jest Wielkopolski Park Narodowy po raz kolejny odbył się Forest Run 🌳🏃🏃‍♀️🌲- niezwykły, terenowy bieg, jedno z niewielu sportowych wydarzeń, które odbywają się na terenie naszego Parku.
<!--more-->

Trasa biegu taka sama jak w poprzednich latach. Przy tak dobranych fragmentach Parku trudno coś zmieniać - to intuicyjne i przyjemne ścieżki oplatające cały Park, wszystkie jego jeziora, atrakcyjne odcinki i charakterystyczne krajobrazy. Dla wielu z nas to regularne spacerowo - treningowe szlaki.

Zawodnicy wystartowali z wysoko położonego miejsca jakim jest Parking Osowa Góra i skierowali się polną drogą do serca Parku. Dopiero tam zaczynała się zabawa. Przepiękne leśne ścieżki prowadzące w lewo i prawo, w górę i w dół. Najtrudniejsze odcinki biegły przy jeziorach Jarosławiec oraz Dymaczewskim - choć cieszyły oko malowniczymi migawkami, dawały jednak odczuć ten wysiłek w nogach. 

Pogoda jak na bieg wymarzona, lekki wiaterek i około 10°C. Na starcie pojawiło się około 350 osób. Do wyboru były trzy dystanse 12km, 22km i 36km. Nasze barwy reprezentował Maciej Marczak, który niezmiennie wierny tej imprezie wybrał 22-kilometrowe wyzwanie i z uśmiechem na twarzy je ukończył.  

Zimą kolejna edycja. 

Zimą więc CZAS NA LAS! 🌲🙃

Wyniki: <https://plus-timing.pl/wyniki#start=10>

Komorniki MTB Team - zawsze w dobrym kierunku🙂 