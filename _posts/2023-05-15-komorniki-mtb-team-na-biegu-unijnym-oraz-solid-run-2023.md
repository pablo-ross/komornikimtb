---
layout: post
title: Komorniki MTB Team na Biegu Unijnym oraz Solid Run 2023
date: 2023-05-07T10:39:02.503Z
image: assets/uploads/kmtb-solid-run-przylek-2023.jpg
categories:
  - Aktualności
  - Zawody
tags:
  - Bieg Unijny
  - Solid Run
author: ola
---
Weekend majowy 😎 odbył się pod znakiem aktywnego spędzania czasu wolnego. Nasi zawodnicy brali udział w dwóch imprezach biegowych: Bieg Unijny, który odbył się w gminie Tarnowo Podgórne, oraz biegu Solid Run, gdzie areną zmagań były lasy w okolicach Przyłęku k. Nowego Tomyśla. 
<!--more-->

Celem Biegu Unijnego było uczczenie kolejnej rocznicy przystąpienia Polski 🇵🇱 do Unii Europejskiej. 🇪🇺 Biegacze mieli do wyboru dwa dystanse 5km i 10km. 

Jak to się mówi „na własnym podwórku” nie mogło zabraknąć naszej reprezentantki Kasi, która tym razem zdecydowała się pobiec na dystansie 5km. Trasa biegu była poprowadzona ulicami Przeźmierowa, gdzie przeważały szybkie, proste odcinki. 

Nie zabrakło również kilku podbiegów, na których traciło się sporo sił. Głównie przez mocno grzejące słońce, bo pogoda w dniu zawodów dopisała - jak na specjalne majowe zamówienie. ☀️👌

Kasia zakończyła rywalizację na miejscu 35 w kategorii open i 7 w klasyfikacji kobiet. Natomiast wśród kobiet z gminy Tarnowo Podgórne zajęła znakomite 3 miejsce.🥉🔥🤗 Jak sama przyznała organizacja imprezy stała na wysokim poziomie, a sam bieg odbywał się w znakomitej atmosferze. 

Wyniki „Biegu Unijnego” dostępne na stronie: <https://foxter-sport.pl/bieg-unijny-2023#competition_results>

„Biegacze są jak Apacze”, to hasło przewodnie biegu organizowanego przez Solid Run, w którym naszymi reprezentantami byli Kasia i Michał. Nasz niezawodny biegowy duet 🏃‍♂️🏃‍♀️wystartował na krótszym z możliwych do wyboru - 5km dystansie. 

Trasa „Biegu Apacza” w Przyłęku to istny majstersztyk 🤌 dla osób, które uwielbiają biegi terenowe. Na początek trochę asfaltu, na którym można było złapać odpowiednie tempo, a potem od razu w las, gdzie zaczęła się prawdziwa „zabawa”. 

Piaszczystą szeroką leśną drogą zawodnicy biegli w stronę podbiegów, które jak się okazało porządnie przepaliły 🔥 wszystkim nogi. Co naturalne po podbiegach nastąpiły zbiegi, na których potrzebne było pełne skupienie, ze względu na wszechobecne korzenie. Jak to mówią … Idealne warunki dla biegowych „dzików”. 🐗

Po pokonaniu tego swoistego leśnego „rollercoastera”, zawodnicy wrócili na szeroką drogę leśną, by chwilę później zamknąć pętlę finiszując z pełną biegową mocą 🚀 na znanym już z początku biegu asfaltowym odcinku. 

Tej mocy 💪 w nogach naszych zawodników było i to … sporo, a najlepszym tego dowodem są osiągnięte wyniki. Zarówno Kasia jak i Michał zajęli 2 miejsca🥈w swoich kategoriach wiekowych i zmęczeni, ale szeroko uśmiechnięci 😁 wskoczyli na podium.  

GRATULACJE !!! 🏆👏

Wyniki „SolidRUN” dostępne na stronie <https://solidsport.pl/wyniki/solid-run/>

Komorniki MTB Team - zawsze w dobrym kierunku 