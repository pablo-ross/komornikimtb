---
layout: post
title: Komorniki MTB Team na Bike Maraton w Bielawie 2022
date: 2022-07-24T09:55:40.058Z
image: assets/uploads/kmtb-bm-bielawa-2022.jpg
categories:
  - Aktualności
  - Zawody
tags:
  - Bike Maraton
  - Bielawa
author: ola
---
Większość organizatorów na okres wakacji daje trochę odsapnąć kolarzom pozwalając wyrównać kolarską opaleniznę na plaży 😎 Ale nie Bike Maraton! Na przekór urlopowym trendom dokręca śrubę nienasyconym zawodnikom i rzuca wyzwanie: Maraton w wersji ULTRA🔥 co to oznacza? Start w prawdopodobnie najbardziej wymagającym wyścigu w sezonie w ramach ulubionego dolnośląskiego cyklu maratonów MTB 💪 czyli 6 edycja Bike Maraton w Bielawie. W sam raz na urlop 😁
<!--more-->

Z czym to się je postanowili również przekonać się nasi zawodnicy. I jak mówią, wszystko się zgadza👍 Oto dlaczego ⬇️⬇️

* trasa praktycznie pozbawiona płaskich odcinków, Góry Sowie choć niewielkie są jednak odpowiednio skondensowane👌
* zacne przewyższenia, mocne i długie podjazdy po nierozjeżdżonych ścieżkach, zweryfikowały zapewne co niektóre wyobrażenia o ciężkich podjazdach 😜, tak jak i przygotowanie do nich 🥵
* bardzo zróżnicowane zjazdy, w tym wiele ciekawych, technicznych i stromych odcinków, wymagających, niemniej będących kwintesencją górskich zjazdów.

Pomimo trudu w zasadzie wszyscy finiszujący zgodzili się, że trasa sprawiła im sporo frajdy i pomimo zmęczenia towarzyszył im uśmiech i uczucie spełnienia. Bo na wypasie były też bajeczne ścieżki, wplecione w trasę single no i widoki 🤩. A zdobycie Wielkiej Sowy, choć lekkim trawersem, dodaje punkty do puli satysfakcji 🏅🏅🏅😁. Wszystko to razem sprawiło, że tegoroczna edycja BM Bielawa zdecydowanie zasłużyła na status ULTRA 👌👍👏 a Góry Sowie kolejny raz okazały się super atrakcyjne dla wielbicieli MTB.

Nasz Team reprezentowali:

* Adrianna Owczarek - trasa MEGA (57 km, 1850 m up)
* Artur Owczarek - trasa CLASSIC (32 km, 1000 m up). 

Adrianna znów stanęła na podium 👏👏 tym razem zdobywając 3️⃣ miejsce w kategorii K2. Nasza ambitna koleżanka czuje niedosyt i po ostatnim okresie egzaminów i praktyk, kiedy na rower było niewiele czasu, przełącza się na tryb intensywnego pedałowania. Pewnie przyniesie to efekty 👍

Wyniki: <https://bikemaraton.com.pl/full/>

Video: <https://fb.watch/esNDo1CElq/>

Komorniki MTB Team - zawsze w dobrym kierunku🙂 