---
layout: post
title: Druga odsłona Duo Cykl Wielkopolska 2022 w Gminie Czerwonak
date: 2022-10-06T11:30:44.799Z
image: assets/uploads/kmtb-duathlon-czerwonak-2022.jpg
categories:
  - Aktualności
  - Zawody
tags:
  - DuoCykl
  - Cross Duathlon Czerwonak
author: ola
---
Sezon startowy 2022 chyli się niestety 😔 powolutku ku końcowi, ale jak to mówią: „my nie śpimy, my działamy”. Możecie się więc spodziewać w przeciągu kilku kolejnych dni pewnego rodzaju ofensywy związanej z relacjami startowymi naszych 🖤💚 zawodników. 

A zaczynamy od naszego „turbo” 🚀 (DU)etu, czyli Izy i Tomka, którzy zaliczyli kolejny bardzo udany start w swojej koronnej dyscyplinie czyli Cross (DU)athlonie! 🏃‍♀️🚵‍♂️🏃‍♂️ Okazją była druga odsłona Duo Cykl Wielkopolska 2022 rozegrana tradycyjnie w ostatnią niedziele września w Gmina Czerwonak. 

Główną bazę imprezy było Centrum Rozwoju Kultury Fizycznej AKWEN zlokalizowane w atrakcyjnym krajobrazowo rejonie zwanym potocznie „Czerwonackimi Mazurami”. 👌 Cross Duathlon Czerwonak jak nazwa sugeruje to nic innego jak kompilacja biegu terenowego i jazdy na rowerze MTB.

Po starcie bieg i do pokonania 5 km wokół największego ze zbiorników wodnych, jakie znajdują się na tym terenie. Następnie około 20 km jazdy rowerem MTB po piaszczystych leśnych duktach, by na koniec zmierzyć się ponownie z 2,5 km biegowym dystansem do mety. 🏁

Jest co robić, prawa? A musicie wiedzieć, że Iza i Tomek zaledwie dzień wcześniej startowali na dystansach MEGA i GIGA podczas 8 Rowerowego Biegu Piastów w Jakuszycach. 😯 Potrzebna więc była dobra logistyka i bardzo szybka regeneracja, aby po morderczych podjazdach w malowniczych Górach Izerskich, dać z siebie maksymalnie wszystko w kolejnych w zawodach - tym razem „na swoim terenie”.

Motywacji im nie brakowało, bo dorobek punktowy zgromadzony podczas pierwszej kwietniowej odsłony DUO CYKLU w Skokach realnie pozwalał myśleć o medalach i podium. 

No i … udało się! 💪👏🤗

Iza zajęła 🥈miejsce w kategorii wiekowej Duathlon Czerwonak, a w klasyfikacji generalniej OPEN kobiet całego Duo Cyklu również stanęła na 🥈stopniu podium. 🫶

Tomek natomiast cieszył się swoim sukcesem zajmując ostatecznie bardzo wysokie 6️⃣ miejsce w kategorii wiekowej całego cyklu. 🔥👍

Ogromnie gratulacje!

Więcej informacji o zawodach znajdziecie tu: <http://duocykl.pl>

Komorniki MTB Team - zawsze w dobrym kierunku 🙂 