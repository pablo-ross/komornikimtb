---
layout: post
title: Komorniki MTB Team na Solid MTB Owińska 2024
date: 2024-05-24T14:36:10.399Z
image: assets/uploads/kmtb-solid-owinska-2024.jpg
categories:
  - Aktualności
  - Zawody
tags:
  - Solid MTB
  - Owińska
author: ola
---
Jak już ustaliliśmy, majowe weekendy bogate są w imprezy sportowe i nic tylko startować 😄 Obowiązkowym punktem rywalizacji na którym nie mogło nas zabraknąć była 5 edycja Solid MTB w Owińskach. Szkoda tylko, że już drugi raz pokryła się ona z naszą lokalną Rowerową Majówką, bo wybór dla wielu z nas był trudny 😐
<!--more-->

Ta miejscówka już na stałe wpisała się w kalendarz solidowych zmagań. Miasteczko zawodów znajduje się w malowniczej scenerii wśród jeziorek i zieleni czyli AKWEN Tropicana Owińska, co nie bez znaczenia - nieopodal Poznania, a daleko od szosy 😉. A za płotem Puszcza Zielonka, Dziewicza Góra i Maximus Singletrack. Czego chcieć więcej? 

Od debiutu trasa dość znacząco się zmieniła i nie korzysta już ze ścieżek Maximusa, przecinając go tylko w drodze na Dziewiczą Górę i z powrotem. Jedni się cieszą, inni smucą, no co kto lubi 😉 Jednak niezawodna lokalna góra zapewnia wystarczającą ilość i odpowiednią jakość pionowych metrów 😉

Trasa FUN to 3 podjazdy z różnych stron na Dziewiczą, a trasa PRO to aż 6 takich podjazdów. Mimo dużych przewyższeń (jak na okolice Poznania), trasa jest szybka, dzięki nim z kolei łatwo o duże prędkości na dość długich zjazdach. Niestety to przekłada się na wzmożoną pracę zabezpieczenia medycznego 🚑 Z tego miejsca wszystkim poobijanym życzymy szybkiego powrotu do zdrowia 🩹🩹

Na starcie można było zażyć przyjemnych słonecznych promieni i rześkiego powietrza - akweny wodne stwarzają tu super mikroklimat. Po starcie czuć było już tylko wszechobecny kurz, który  wydobywał się spod rozpędzonych kół, następnie jeszcze trochę kurzu, a potem - jakby było mało - piach i kurz 😝. Gdy poszczególne grupy się porozciągały a odległości między zawodnikami  powiększyły, można było już oddychać swobodnie i podziwiać piękne lasy a nawet dziką zwierzynę 😯 która w pośpiechu przecinała trasę maratonu. Ale piach pod kołami nie dał o sobie zapomnieć. 

Organizator wytyczył trasę przejazdu wykorzystując w pełni możliwości jakie daje rejon Dziewiczej Góry. Ciekawym urozmaiceniem były poprzecznie leżące drzewa w „Alei powalonych drzew”, do tego cała masa trudnych zakrętów, szybkich zjazdów i krótkich, technicznych podjazdów. Dla każdego coś miłego 😃

W ramach zawodów Solid MTB odbyły się Mistrzostwa w kolarstwie górskim kibiców Lecha Poznań, co było widoczne po licznych koszulkach koloru niebieskiego w brawach klubu. Warto odnotować, że nasza koleżanka teamowa Katarzyna Krzycka zajęła 3️⃣ miejsce wśród kobiet właśnie w tej kategorii 😀 Brawo! 👏👏

Zerkając na klubową klasyfikacje generalną okazuje się natomiast, że Komorniki MTB Team awansowało na 1️⃣ miejsce w kategorii FUN 🙆 Jest to oczywiście wynik ciężkiej pracy naszych zawodników na treningach a także dobrej frekwencji połączonej ze świetnymi wynikami. SUPER 🎉 Solidowcy! Tak trzymać! 🤜🤛

W Owińskach KMTB Team reprezentowali:

Dystans FUN 22,5 km, 380m UP:

* Weronika Zozulińska-Przybył #548
* Katarzyna Krzycka #401
* Łukasz Stachowiak #283
* Mateusz Koszyczarek  #150
* Karol Kmak  #139
* Mateusz Przybył  #517
* Krystian Matuszyński  #192
* Zbigniew Bocian #39
* Michał Piątek  #243

Szczegółowe wyniki: <https://solidsport.pl/wyniki/solid-mtb/>

Komorniki MTB Team - zawsze w dobrym kierunku 🙂