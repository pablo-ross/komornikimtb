---
layout: post
title: Komorniki MTB Team na Biegu w Dobrym Kierunku 2023
date: 2023-06-30T10:18:04.664Z
image: assets/uploads/kmtb-bieg-w-dobrym-kierunku-2023.jpg
categories:
  - Aktualności
  - Zawody
tags:
  - Bieg w Dobrym Kierunku
author: ola
---
24 Czerwca 2023 r. ekipa Komorniki MTB Team wzięła udział w projekcie BIEG w Dobrym Kierunku 2023 organizowanym przez naszych tytularnych mecenasów: GOSiR Komorniki oraz Gmina Komorniki.
<!--more-->

Jest to bieg z przesłaniem i celem jakimi są ochrona przyrody i edukacja ekologiczna. Dlatego też część opłat startowych zostanie przeznaczona na cele ekologiczne na terenie gminy i Wielkopolski Park Narodowy. W tym roku celem tych działań będą nasadzenia drzew i krzewów rodzimych, które wspomagają zachowanie bioróżnorodności. Piękna idea 😊

Organizator sobotniego biegu zadbał o dobrą pogodę i świetnie przygotowaną imprezę nie tyko dla startujących, ale też dla kibiców małych i dużych, gdyż w centrum wydarzeń czekało dużo rodzinnych atrakcji. Start i meta mieściły się w urokliwym miejscu jakim jest Muzeum Narodowe Rolnictwa i Przemysłu Rolno-Spożywczego w Szreniawie. Kto nie był, niech żałuje 😎

Ale może trochę o trasie : bieg miał dystans 7 km i prowadził ścieżkami WPN. Większość trasy biegła polnymi drogami pośród drzew, trochę po piasku trochę po kamieniach, a ostatnie 2 km typowymi leśnymi duktami, a zakończona była delikatnym podbiegiem pod górę i przyjemnym zbiegiem tuż przed metą. Bieg miał charakter lokalny, stąd duże zainteresowanie było własnie ze strony mieszkańców gminy Komorniki. Do zawodów przystąpiło około 180 biegaczy. Na mecie czekał sympatyczny piknik rodzinny przygotowany przez organizatorów i sponsorów.

Oczywiście duże brawa dla naszego reprezentanta > Pawła Perz, który startując na własnym podwórku staje na drugim stopniu podium 🏆🥈🎊👏👍 

W biegu barwy KMTB 💚🖤 reprezentowali również:

* Marczak Joanna
* Marczak Maciej
* Marcin Przybyła
* Jakub Jezierski

Szczególne brawa za pomoc i zaangażowanie należą się naszym klubowiczom, którzy pomagali w przygotowaniach oraz w pilotowaniu biegu 👊 :

* Katarzyna Krzycka
* Grzegorz Berłowski
* Łukasz Liszka
* Marcin Przybyła
* Andrzej Grzelak 

Wyniki: <https://www.maratonczykpomiarczasu.pl/wyniki>

Komorniki MTB Team - zawsze w dobrym kierunku 🙂