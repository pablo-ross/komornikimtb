---
layout: post
title: Komorniki MTB Team na Solid MTB Owińska 2023
date: 2023-05-16T07:26:49.927Z
image: assets/uploads/kmtb-solid-mtb-owinska-2023.jpg
categories:
  - Aktualności
  - Zawody
tags:
  - Solid MTB
  - Solid MTB Owińska
  - Owińska
author: ola
---
Na ten dzień długo czekali wszyscy miłośnicy wyścigów MTB ze stolicy Wielkopolski i okolic! W minioną niedzielę V edycja zawodów serii Solid MTB zagościła bowiem w podpoznańskich Owińskach.
<!--more-->

Myśląc o Owińskach mamy przed oczami piękną Puszczę Zielonkę i jej perełkę czyli Dziewiczą Górę, z okazałą 40-metrową wieżą widokową.🗼🤩 Na szczyt tego wzniesienia prowadzi kilka różnych ścieżek, co doskonale wykorzystali organizatorzy planując trasę niedzielnego wyścigu. 👌 

Dystans MINI obejmował trzy różne warianty zdobycia wierzchołka plus kilka dodatkowych podjazdów. Od 3 km trasa przechodziła w pętlę, którą zawodnicy startujący na dystansie MEGA pokonywali dwu, a na dystansie GIGA trzy krotnie. 🔥 Ciężkie pedałowanie na wspomnianych, zróżnicowanych podjazdach (trochę szutru, ale zdecydowanie więcej singli) zgrabnie poprzeplatane było szybkimi, często krętymi zjazdami. 

Zdecydowanie nie można było się nudzić! 🤟😉 Szczególnie w okolicach Dziewiczej Góry trzeba było być mocno skoncentrowanym z uwagi na dynamicznie zmieniający się profil trasy: to pod górę, to w dół, wiele zakrętów, miejscami ciasne single wśród drzew gdzie nie brakowało wystających korzeni.

Słoneczna niedziela zapewniła niespotykanie wysoką w tym sezonie temperaturę, a bezdeszczowemu tygodniowi zawdzięczaliśmy bardzo suche warunki na trasie. Wilgoci w lesie nie było ani śladu, za to głębokiego piachu i tumanów kurzu mieliśmy pod dostatkiem. Nikt jednak specjalnie nie narzekał bo przecież wszyscy z wytęsknieniem wyczekiwaliśmy nadejścia prawdziwej ciepłej i słonecznej wiosny. 😎

Finiszujący zawodnicy przekraczając przez linię mety 🏁 prezentowali szerokie uśmiechy okraszone kurzem na nieco zmęczonych ale szczęśliwych twarzach. 😁👍 

Tradycyjnie w Owińskach pojawiła się silna reprezentacja Komorniki MTB Team 🖤💚 w składzie: 

**Dystans MEGA (39 km, 690m)**

* Adrianna Owczarek
* Jacek Grajser
* Mateusz Koszyczarek

**Dystans MINI (22,5 km, 360m)**

* Ewa Inczewska
* Łukasz Stachowiak
* Przemysław Marek
* Karol Kmak
* Artur Owczarek
* Michał Piątek
* Zbigniew Bocian
* Mariusz Bocian
* Arkadiusz Kamieniecki

Musimy się również pochwalić, 🤗 gdyż nasza Adrianna stanęła na 🥇🏆stopniu podium wygrywając klasyfikację Open Kobiet na dystansie MEGA. Ogromne gratulacje dla Ady oraz wszystkich startujących! 🔝👏

Wyniki rywalizacji znajdziecie w linku: <https://nowa.domtel-sport.pl/wyniki,zawody,5530>

Komorniki MTB Team - zawsze w dobrym kierunku