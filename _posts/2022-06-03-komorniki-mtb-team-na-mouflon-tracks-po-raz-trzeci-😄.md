---
layout: post
title: Komorniki MTB Team na Mouflon Tracks po raz trzeci 😄
date: 2022-06-03T09:00:19.545Z
image: assets/uploads/kmtb-mouflon-2022.jpg
categories:
  - Aktualności
  - Zawody
tags:
  - Mouflon Tracks
  - Etapówka
author: ola
---
W dniach 27-29 maja odbyła się już trzecia edycja tej sympatycznej etapówki, z którą jesteśmy od samego początku 🙂 Formuła tego wydarzenia zakłada prowadzić przeważającą część tras po singlach, tym samym zapewniając dużo rowerowej zabawy w wersji flow. Tegoroczna impreza wreszcie obyła się w pierwotnie planowanym, majowym terminie. Tym razem covid nie pokrzyżował planów.
<!--more-->

Sześć osób z naszego teamu postanowiło zmierzyć się z tegorocznymi trasami, które zostały lekko zmodyfikowane względem poprzednich edycji. Wybraliśmy krótszy dystans LITE. Organizatorzy zadbali, aby każdego dnia jechać inną trasą, ewentualnie wcześniejsze zjazdy były później podjazdami :)

Charakter wszystkich etapów w wersji LITE można podsumować tak: wspinasz się połowę drogi, aby w drugiej części delektować się jazdą po singlach Singletrack Glacensis. Tak dobrane trasy są gwarancją dobrej, rowerowej zabawy!

Część z nas załadowała się do zielonego Volkswagena Caravelle, użyczonego przez Volkswagen Cichy-Zasada Centrum Poznań  i pomknęliśmy do Stronie Śląskie. Prognoza pogody była jednoznaczna - będzie lało. No i lało.... 

🚴‍♂️

Trasa pierwszego dnia wspinała się singlem Rudka, mijała Czarną Górę aby szybko zjechać singlami do Stronia. Ten etap odbył się pod znakiem deszczu i błota, które było dosłownie wszędzie, okulary parowały i nic nie było widać, kiedy je zdjąłeś, to do oczu lało się błoto. Nasze stroje pokryły się szarą mazią. Na szczęście obyło się bez awarii. Choć przemarznięci, byliśmy zadowoleni.

Link do trasy: <https://www.strava.com/routes/2960594583237417938>

🚴🚴‍♂️

Drugiego dnia etap zaczynał się w Lądku Zdroju. Postanowiliśmy na start pojechać rowerem, 10 km - idealnie na rozruch. Trasa wyścigu z delikatnie mniejszą ilością przewyższeń, z założenia luźniejszy dzień. Ruszyliśmy na single pętli Orłowiec. Dziesięciominutowy, ulewny deszcz zadbał o to, abyśmy się co nieco 😜 zmoczyli, a trasy nabrały trochę błota. Tego dnia jednak nie było tak zimno a miejscami wychodziło słońce. Trasa bardzo przyjemna, piękna zieleń, szybkie zjazdy. Wszyscy dojechali i spotkali się na mecie.

Link do trasy: <https://www.strava.com/routes/2960590084814147788>

🚴‍♂️🚴🚴‍♂️

W ostatni, trzeci dzień, pogoda postanowiła się zrehabilitować. Nie padało, przeważało słońce, można było podziwiać widoki. Start odbywał się ponownie ze Stronia Śląskiego a naszym zadaniem było wspiąć się na Czarną Górę, a potem zjechać skalistym Milky Wayem i singlem Rudka. Dzień najtrudniejszy, najdłuższy podjazd, ale w nagrodę najfajniejsze zjazdy. Końcowe kilkaset metrów podjazdu pod Czarną Górę, było de facto podejściem, wąska ścieżka i  mnóstwo korzeni. Jednym słowem spacer, albo bieg z rowerem. Jednakże zjazd rekompensował wszystko!

Link do trasy: <https://www.strava.com/routes/2953366405695121000>

Suma sumarum, kolejny raz Mouflon Traks zapewnił nam 3 dni świetnej, rowerowej zabawy, 3 dni integracji i super aktywny weekend w przepięknych rejonach Ziemia Kłodzka. 

Na etapówce świetnie bawili się:
* Artur Owczrek
* Zbigniew Bocian
* Marcin Piątek
* Mateusz Ratajczak
* Grzegorz Berłowski

Wyniki: <https:///mouflon-tracks-2022/>

Więcej zdjęć: <https://www.facebook.com/Komorniki.MTB/posts/3185565431761097/>

Komorniki MTB Team - zawsze w dobrym kierunku 🙂