---
layout: post
title: Komorniki MTB Team na Solid MTB Grodzisk Wielkopolski 2023
date: 2023-05-31T09:04:40.580Z
image: assets/uploads/kmtb-solid-mtb-grodzisk-2023.jpg
categories:
  - Aktualności
  - Zawody
tags:
  - Solid MTB
  - Solid MTB Grodzisk Wielkopolski
  - Grodzisk Wielkopolski
author: ola
---
To już półmetek sezonu startowego Solid MTB 😳 Nie tak dawno w Dolsku zaczynaliśmy rywalizację, a w ubiegłą niedzielę na Lotnisko Kąkolewo EPPG imienia Hieronima Frania Kowalskiego w Kąkolewie k/Grodziska Wlkp. odbył się już szósty etap tego cyklu. Co zrobić? … jak to mówią czas pędzi niczym nasi zawodnicy na ostatniej prostej! 😅
<!--more-->

Podgrodziskie lasy to tegoroczna nowość na mapie „solidowej” rywalizacji. Nic więc dziwnego, że zainteresowanie wyścigiem oraz chęć poznania nowego terenu była spora!

Od samego ranka słońce zza oknem zwiastowało piękny dzień na ściganie. 😎 Bezchmurne niebo, śpiew ptaków, lekki wiaterek motywował do tego żeby z uśmiechem na twarzy spakować swoją maszynę, strój, picie, żele oraz inne atrybuty kolarskiego życia i ruszyć na linie startu. 💨

Na miejscu szybka wymiana spostrzeżeń i uwag z osobami, które miały okazję zrobić rekonesans trasy przed zawodami, tradycyjnie wspólne foto 📸 na podium i marsz w kierunku przypisanych dla każdego zawodnika sektorów startowych.

Punktualnie o godzinie 11:00, burmistrz Grodzisk Wielkopolski pociągnął za spust pistoletu dając znak 💥 startującym, że nadszedł czas rozpoczęcia rywalizacji! 

Parę słów o trasie  … 

Naszym zdaniem nowa miejscówka przyjęła się wyśmienicie! 👌

Pierwsza sekcja prowadziła wąskimi i krętymi singlami z dużą ilością leżących szyszek i gałęzi. Trzeba było się mocno skupić, żeby nie zabłądzić lub nie zaliczyć przysłowiowej „gleby”. 😅 Na szczęście dobrze widoczne, gęsto rozmieszczone oznakowanie ⬆️ bardzo pomogło w sprawnym pokonaniu tego odcinka. 

Po singlach przyszedł czas na chwilę wytchnienia czyli seria prostych, miejscami piaszczystych ścieżek. Poziom zmęczenia jednak szybko poszybował w górę, bo jak się okazało był to zaledwie wstęp do wspinaczki na kilku dłuższych, sztywnych podjazdach. Nagrodą za ich pokonanie były tradycyjnie zjazdy, wśród których szczególnie na jednym ‼️ można było zaliczyć dość duży skok … adrenaliny! 😂

O drugiej sekcji w skrócie można napisać, tyle że … na pewno nie była płaska! 😏 Może pokonywało się ją nieco łatwiej z tego względu, że coraz wyraźniej było słychać ryk silników samolotów ✈️ krążących nad lotniskiem, co zwiastowało że jesteśmy coraz bliżej mety. 😁

Podsumowując …

Organizatorzy trafili w dziesiątkę!  🎯 Wiedzieliśmy, że Grodzisk Wielkopolski słynie z niesamowitych imprez biegowych, ale nie spodziewaliśmy się, że w tych rejonach można ułożyć tak ciekawą i zróżnicowaną trasę dla rywalizacji MTB. 

Wielkie brawa dla wszystkich osób i firm zaangażowanych w organizację zawodów! 👏🔝

Na koniec jeszcze jeden sympatyczny akcent związany z zawodami w Grodzisku. 😊 Nasza Kasia, którą większość z Was doskonale zna z roli niezawodnej fotoreporterki solidowych zmagań, postanowiła zamienić aparat na rower i ... zadebiutowała jako zawodniczka 🖤💚 na dystansie MEGA pokazując swój ogromny charakter! 🔥 

W tajemnicy 🤫 powiemy Wam, że spodobała jej się nowa rola i już szykuje się do startu w kolejnych edycjach! 👍😉

Komorniki MTB Team podczas Solid MTB w Grodzisku reprezentowali:

Dystans MEGA 40 km:

* Jacek Grajser #647
* Mateusz Koszyczarek #167
* Marcin Przybyła #768
* Katarzyna Krzycka #758

Dystans MINI 21 km:

* Łukasz Stachowiak #308
* Przemysław Marek #210
* Karol Kmak #434
* Ewa Inczewska #117
* Arkadiusz Kamieniecki #140

Wyniki rywalizacji znajdziecie w linku: <https://nowa.domtel-sport.pl/wyniki,zawody,5546>

Komorniki MTB Team - zawsze w dobrym kierunku🙂 