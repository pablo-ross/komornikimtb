---
layout: post
title: Komorniki MTB Team w Dzień Niepodległości 2022
date: 2022-11-14T11:22:49.447Z
image: assets/uploads/kmtb-bieg-niepodleglosci-2022.jpg
categories:
  - Aktualności
  - Zawody
  - Wydarzenia
tags:
  - Dzień Niepodległości
  - Bieg Niepodległości
  - Luboński Bieg Niepodległości
  - Poznański Bieg Niepodległości
author: ola
---
Świętować rocznicę odzyskania niepodległości 🇵🇱🇵🇱 można na wiele sposobów. Naszemu teamowemu sercu 💚🖤 najbliższe są oczywiście metody sportowe 😁
<!--more-->

Coroczny rajd rowerowy w naszej gminie, który odbywa się pod tymże hasłem, już za nami. W samym dniu Narodowego Święta Niepodległości, czyli 11 listopada, skorzystaliśmy za to z biegów, które pod biało-czerwoną flagą 🇵🇱 skupiają biegaczy, by po odśpiewaniu hymnu narodowego 🎼🎶 w taki właśnie sposób uczcić ten ważny dzień.

⚪️🔴

Najliczniejszy bieg to Bieg Niepodległości RunPoland 2022 i jego 7 edycja. 4000 zawodników na starcie w centrum Poznań   musi robić  wrażenie. Tu trafiła aż czwórka naszych zawodników. Dwoje z nich - Iza i Tomek, to weterani poznańskich biegów ulicznych, Kasia i Ola dla odmiany debiutowały w tej imprezie. W tak tłumnym wydarzeniu oprócz przygotowania stricte sportowego ważna jest też logistyka. W tym temacie wsparcie doświadczonych kolegów i koleżanek z teamu okazało się bezcenne. Nasi zawodnicy wespół w zespół stanęli na starcie, by punktualnie o 11.11 ruszyć na ulice Poznania - a właściwie na jedną z nich, czyli na ul. Grunwaldzką i wraz z biało - czerwonym korowodem, przebiec 10 km trasy. Wśród okrzyków tłumnie zgromadzonych kibiców  dobiegli do mety i zadowoleni z wyników stanęli w kolejce po odbiór słynnych, oryginalnych medali🏅 oraz tradycyjnego świętomarcińskiego rogala🥐

<https://biegniepodleglosci.pl/wyniki-2022/>

⬜️🟥

Biegiem ulicznym jest też nieco starszy, podpoznański bieg, czyli 10. Luboński Bieg Niepodległości im. ppłk Ludwika Misieka. Lubiany przez wielu za swój kameralny charakter skusił również naszego zawodnika Patryka, który po 10 km biegu z wyraźnym zadowoleniem przekroczył linię mety. Start i meta, a także długie odcinki podwójnej biegowej pętli zlokalizowano na ulicy 11. Listopada - no nie mogło być inaczej 🙂 Oczywiście, tak jak i w Poznaniu, nie brakowało tu całej gamy biało - czerwonych akcentów, startu o symbolicznej godzinie 11.11 i przepysznych rogali 🥐🥐

>https://maratonczykpomiarczasu.pl/wyniki>

🤍❤

Jeśli komuś nie służy asfalt, w tym dniu mógł też wybrać się na bieg w wersji trail: Poznański Bieg Niepodległości - Kocham Polskę. Odbył się on nad jeziorem Strzeszyńskim a trasa przyjemnymi, spacerowymi ścieżkami obiegała jezioro dookoła. Tu oprócz biegu na 10 km można było wybrać krótszy, 5 - kilometrowy dystans. Dłuższy dystans wybrał nasz zawodnik Paweł, dla którego bieg zakończył się na drugim 2️⃣🥈stopniu podium w kategorii  M4 dając mu dodatkowy powód do świętowania 🥳 Gratulujemy! 👏👏 Na krótszy dystans wybrali się Grzegorz wraz z synem, Mateuszem. Taki bieg na łonie przyrody w jesiennej 🍂🍁 odsłonie był chyba najprzyjemniejszym wyborem tego dnia, zarówno dla oka jak i dla stóp 😉 A zasłużony rogal 🥐 smacznie dopełnił całości 👌

<https://plus-timing.pl/wyniki>

Choć medale i miejsca w klasyfikacji są jak najbardziej prawdziwe, tego dnia, rok w rok, tłumy biegaczy coraz liczniej wylegają na trasy setek biegów w Polsce w zupełnie innym celu niż wyniki. Spróbujcie, a sami poczujecie tego niesamowitego ducha. Do zobaczenia za rok! 👊

Komorniki MTB Team - zawsze w dobrym kierunku🙂 