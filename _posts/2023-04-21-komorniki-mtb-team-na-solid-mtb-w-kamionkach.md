---
layout: post
title: Komorniki MTB Team na Solid MTB w Kamionkach 2023
date: 2023-04-19T07:40:12.066Z
image: assets/uploads/kmtb-solid-mtb-kamionki-2023.jpg
categories:
  - Aktualności
  - Zawody
tags:
  - Solid MTB
  - Solid MTB Kamionki
  - Kamionki
author: ola
---
Solidowa rowerowa karuzela rozkręca się na dobre. 🤟 Za nami drugi już etap tegorocznego cyklu Solid MTB, który rozegrany został 16 kwietnia w miejscowości Kamionki.
<﻿!--more-->

Tradycyjne na starcie stawiła się liczna ekipa kolarska w zielono-czarnych 💚🖤 barwach. Dla "stałych" solidbikerów miejscówka dobrze już znana, ale byli wśród nas również tacy, dla których rywalizacja w tutejszych lasach to całkiem nowa rowerowa przygoda.👌

Niedzielny poranek nie napawał optymizmem. Gęste chmury, opady deszczu i niska temperatura, to w sumie coś do czego tegoroczna wiosna zdążyła nas przyzwyczaić. 😏 Wiemy jednak dobrze, że solidne emocje i adrenalina związana ze startem są w stanie rozgrzać 🔥 nawet przy mocno niesprzyjających warunkach atmosferycznych. 

Trzeba też oddać sprawiedliwość naturze, bo tuż przed startem postanowiła nieco nagrodzić zawodników. Deszcz delikatnie ustał, a na niebie nieśmiało pojawiły się promienie słońca i zbędne części garderoby zostały w sektorach startowych. 😅 Parę minut po godzinie 11:00 tradycyjne odliczanie 3-2-1 … strzał startera 💣 i zaczęła się rowerowa zabawa. 💪 Trasa nie różniła się zbytnio od wariantu z zeszłego roku. Największe emocje uczestnikom zapewniła chyba pierwsza jej część o wymownej nazwie „fale, fale, fale”. Wąskie, ciasne i miejscami kręte single to idealne miejsce do weryfikacji oraz doszlifowania swoich umiejętności technicznych.

Dodatkowo poziom trudności tegorocznego ścigania mocno podniosły podmoczone, śliskie korzenie oraz wszechobecne błoto. Niektórzy mieli okazję zapoznać się z nim z naprawdę bliskiej perspektywy - na szczęście bez żadnych nieprzyjemnych konsekwencji. No chyba, że bierzemy pod uwagę większe zużycie mydła i proszku 🧴🫧 do prania po zawodach! 😛

Podsumowując … z wyścigu w Kamionkach wywozimy same dobre wspomnienia i cenne doświadczenia. 👍 Pewnie z racji bliskiej odległości od domu jeszcze nie raz tu wrócimy na solidny rowerowy trening. Był to też idealny prolog do tego co czeka nas w kolejnych etapach cyklu, bo znając charakter organizatorów można powiedzieć, że „łatwo to już było”! 😉

Dzięki niezawodnym kibicom za doping, fotoreporterom za super zdjęcia, a rywalom za fajne sportowe emocje. 👏 Widzimy się na kolejnym wyścigu cyklu Solid MTB już za niecałe 2 tygodnie w Sławie. 🫡

Komorniki MTB Team na dystansie MINI 25km reprezentowali:

* Łukasz Stachowiak #308
* Przemysław Marek #210
* Mateusz Koszyczarek #167
* Zbigniew Bocian #44
* Michał Piątek #514
* Mariusz Bocian #43
* Grzegorz Holka #113
* Mateusz Przybył #269

Wyniki: <https://nowa.domtel-sport.pl/wyniki,zawody,5498>

Komorniki MTB Team - zawsze w dobrym kierunku🙂