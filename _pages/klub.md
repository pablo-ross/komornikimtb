---
layout: page
title: Komorniki MTB Team
permalink: /klub
comments: false
image: assets/images/kmtb/kmtb006.jpg
imageshadow: true
description: Komorniki MTB Team to amatorska drużyna kolarstwa górskiego. To zgrany zespół, którego trzon stanowią zawodnicy mieszkający na terenie gminy Komorniki, który z powodzeniem startuje w rowerowych zawodach nie tylko w Wielkopolsce, ale i w całej Polsce!
---

**Komorniki MTB Team** to amatorska drużyna kolarstwa górskiego. To zgrany zespół, którego trzon stanowią zawodnicy mieszkający na terenie [gminy Komorniki](https://pl.wikipedia.org/wiki/Komorniki_(gmina)){:target="_blank"}. To wreszcie nasz komornicki team, który z powodzeniem startuje w rowerowych zawodach nie tylko w Wielkopolsce, ale i w całej Polsce!
<!--more-->

{% include timeline.html %}

Kiedy w 2016 roku grupa lokalnych wielbicieli rowerów górskich ze Szreniawy postanowiła zintegrować rowerzystów rekreacyjnie pokonujących dukty leśne pobliskiego [Wielkopolskiego Parku Narodowego](https://www.wielkopolskipn.pl/){:target="_blank"} nikt nie spodziewał się tak dużego zainteresowania ze strony mieszkańców gminy. Jak się później okazało był to strzał w dziesiątkę. Kolejni chętni szybko się zgłaszali a z miesiąca na miesiąc liczba zawodników w drużynie systematycznie rosła. Duża dostępność i bliskość terenów potrzebnych do regularnych treningów na rowerze a także świadomość korzyści płynących z uprawiania tego sportu sprawiają, że nowych twarzy w Komorniki MTB Team cały czas przybywa.

Od początku ambicją pomysłodawców było stworzenie prawdziwego amatorskiego teamu, który będzie godnie reprezentował Komorniki na zawodach rowerowych w całej Polsce i z którym każdy zawodnik i mieszkaniec chętnie się będzie utożsamiał. I tak dzięki zaufaniu i wsparciu Urzędu Gminy Komorniki oraz sponsorom udało się już w drugim roku istnienia stworzyć zgrany 16 osobowy zespół kolarzy górskich, a 2021 rok zamknął się liczbą 52 członków klubu.

Od sezonu 2017 zawodnicy Komorniki MTB Team z powodzeniem startują w wyścigach MTB, również etapowych oraz wyścigach szosowych i grawelowych ultramaratonach, ale też w imprezach biegowych, duatlonach a nawet triatlonach. Trudno wymienić wszystkie wydarzenia, na których widać już było zielono-czarne koszulki, wspomnimy więc tylko o bardziej znanych: Bike Adventure, Beskidy MTB Trophy, Muflon Trucks, Małopolska Ochotnica 4 Towers, Gwiazda Południa, Epicka Czwórka, Bike Marathon, Solid MTB, Kaczmarek Electric, Bike Challenge, Nova Cup Harrachov, Mistrzostwa Polski XCM w Gdyni, Uphill Rowerem na Szrenicę, Baltic Bike Challenge, Gran Fondo, Poznańska Korba, Rowerowy Bieg Piastów, Półmaraton Poznański, Ultramaraton Babia Góra, Forest Run, Grand Prix Dziewiczej Góry w biegach górskich, Skoki Cross Duathlon, Duathlon Żarnowiec, ChampionMan Duathlon Czempiń, Triatlon Lwa, Triatlon Czerwonak i wreszcie *last, but not least*, BIKE Transalp. Z wszystkich tych wydarzeń wróciło mnóstwo medali i jeszcze więcej wspomnień i pamiątkowych zdjęć.

Plany startowe Komorniki MTB Team z roku na rok są coraz ciekawsze i odważniejsze. I choć to one głównie zajmują czas i energię zawodników, klub, zgodnie ze swoim statutem, chętnie angażuje się również w promocję aktywności na dwóch kółkach w Gminie Komorniki w postaci gminnych rajdów rowerowych po Wielkopolskim Parku Narodowym.

Komorniki MTB Team, to nie tylko kolarstwo, to także integracja. Wspólne treningi i wyjazdy, nie tylko startowe, a także spotkania pozarowerowe, są świetną okazją do zacieśniania znajomości zarówno zawodników jak i całych rodzin, które dzielnie kibicują na trasach i metach, a juniorzy nawet próbują swych sił na wyścigach.

Komorniki MTB Team zaprasza do wspólnej jazdy wszystkich zainteresowanych. Jeśli kochasz ten rodzaj aktywnego wypoczynku i pragniesz reprezentować Gminę Komorniki na zawodach sportowych nie zwlekaj i [przyłącz się](/dolacz) do naszego komornickiego teamu.

***

*Klub sportowy Komorniki MTB Team jest zarejestrowanym stowarzyszeniem decyzją Starosty Poznańskiego i został wpisany do rejestru klubów sportowych o nazwie Komorniki MTB Team pod numerem EKS-131 decyzją z dnia 16.08.2019r. z siedzibą w Komornikach na ul. Jeziorna 3 (Stadion GOSiR) o numerze NIP 7773352928, REGON 384164675.*

