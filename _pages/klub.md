---
layout: page
title: Komorniki MTB Team
permalink: /klub
comments: false
image: assets/images/kmtb/kmtb006.jpg
imageshadow: true
---

**Komorniki MTB Team** to amatorska drużyna kolarstwa górskiego. To zgrany zespół, którego trzon stanowią zawodnicy mieszkający na terenie [gminy Komorniki](https://pl.wikipedia.org/wiki/Komorniki_(gmina)){:target="_blank"}. To wreszcie nasz komornicki team, który z powodzeniem startuje w rowerowych zawodach nie tylko w Wielkopolsce, ale i w całej Polsce!
<!--more-->

Kiedy w 2016 roku grupa lokalnych wielbicieli rowerów górskich ze Szreniawy postanowiła zintegrować rowerzystów rekreacyjnie pokonujących dukty leśne pobliskiego Wielkopolskiego Parku Narodowego nikt nie spodziewał się tak dużego zainteresowania ze strony mieszkańców gminy. Jak się później okazało był to strzał w dziesiątkę. Kolejni chętni szybko się zgłaszali a z miesiąca na miesiąc liczba zawodników w drużynie systematycznie rosła. Duża dostępność i bliskość terenów potrzebnych do regularnych treningów na rowerze a także świadomość korzyści płynących z uprawiania tego sportu sprawiają, że nowych twarzy w Komorniki MTB Team cały czas przybywa.

Od początku ambicją pomysłodawców było stworzenie prawdziwego amatorskiego teamu, który będzie godnie reprezentował Komorniki na zawodach rowerowych w całej Polsce i z którym każdy zawodnik i mieszkaniec chętnie się będzie utożsamiał. I tak dzięki zaufaniu i wsparciu Urzędu Gminy Komorniki oraz sponsorom, firmom: Aquila, Albeco, Activus, udało się już w drugim roku istnienia stworzyć zgrany 16 osobowy zespół kolarzy górskich. Regularnie w zawodach MTB startują: Karolina Berłowska, Beata Matłoka, Kamila Sosnowska, Jarosław Matłoka, Jacek Grajser, Jarosław Adamczak, Sebastian Inczewski, Rafał Sosnowski, Marcin Przybyła, Zbigniew Małkowski, Grzegorz Berłowski, Paweł Perz, Paweł Terlecki, Patryk Kostecki, Ariel Kulawiak i Tomasz Wróbel.

Sezon 2017 roku zawodnicy Komorniki MTB Team zaliczą na pewno do udanych. Z powodzeniem wystartowali w 26 maratonach MTB i 4 wyścigach szosowych. Uczestniczyli w Bike Challenge w Poznaniu oraz zadebiutowali w słynnym etapowym wyścigu Bike Adventure w Szklarskiej Porębie. Barwna, ponad 45 osobowa grupa zawodników wraz z rodzinami pojawiła się na trasie Rowerowego Biegu Piastów na Polanie Jakuszyckiej. Najbardziej cieszy jednak fakt, że w ślad za rodzicami idą już dzieci. Najmłodsi zawodnicy Komorniki MTB Team już kilka razy stanęli na podium zawodów i z wyścigu na wyścig czerpią coraz większa radość z pokonywania karkołomnych tras.

Plany startowe Komorniki MTB Team są bogate. Przygotowania rozpoczynają się już wczesną zimą i przebiegają w bardzo harmonijny sposób. Zawodnicy, oprócz standardowych treningów rowerowych na terenie naszego WPNu, korzystają także z pomocy profesjonalistów ze Studia High Fit w Komornikach, gdzie pod czujnym okiem instruktorów, na specjalnie przygotowanych treningach tylko dla kolarzy teamu, pracują nad wytrzymałością ogólną i wytrzymałością siłową. Precyzyjne dobrane ćwiczenia maja zadbać o właściwą formę zawodników na cały sezon rowerowy. Kalendarz startów został bowiem na ten rok już dokładnie zaplanowany. Nasi zawodnicy regularnie startować będą w wyścigach z cyklu Solid MTB, Gogol MTB a także na zawodach Leszczyńskiej Ligi Rowerowej i Zachodniej Ligi MTB. Czarno-zielone koszulki zawodników Komorniki MTB Team pojawia się również na najważniejszych wyścigach etapowych w Polsce tj.: Gwiazda Południa, Beskidy MTB Trophy oraz Epicka Czwórka. Ważnym punktem sezonu będzie oczywiście rodzinny wyjazd do Szklarskiej Poręby na kolejny już Rowerowy Bieg Piastów, na którym każdy z  zawodników Komorniki MTB Team zapowiada walkę o najlepsze miejsca a nawet medale.

Komorniki MTB Team zaprasza do wspólnej jazdy wszystkich zainteresowanych. Jeśli kochasz ten rodzaj aktywnego wypoczynku i pragniesz reprezentować Gminę Komorniki na zawodach sportowych nie zwlekaj i [przyłącz się](/dolacz) do naszego komornickiego teamu.